Dve epidemiji – COVID-19 in sovraštva

V Sloveniji imamo še zmeraj epidemijo oziroma – kar dve. Ena je, upajmo, da tokrat dokončno, v pojemanju, medtem ko se druga, epidemija sovraštva do sedanje slovenske vlade, v zadnjem tednu stopnjuje. Epidemija COVID-19 je res težka preizkušnja, iz katere pa bomo, kar zadeva gospodarstvo, po zaslugi sedanje vlade izšli močnejši – z možnostmi za dobro gospodarsko okrevanje. Slovenija se v času epidemije ni zadolžila nič bolj kot druge evropske države. Denar, ki si ga je Slovenija sposodila po negativni obrestni meri, je namenila za ohranjanje delovnih mest, za turizem, zdravstvo, v obliki kriznih dodatkov za tudi neposredno ljudem.

Slovenska vlada je sprejela vrsto zakonov, na katere smo čakali vrsto let. Na mizi je tako tudi zakon o dolgotrajni oskrbi, ki se v minulih letih nikakor ni premaknil z mesta. Vlada dela dobro, in to kljub opoziciji, ki jo ovira in ji nagaja že ves čas. Hujskanje ljudi proti vladi, ki ga izvaja opozicija, presega vse meje, in kdor je poslušal le del seje, na kateri so obravnavali predlog ustavne obtožbe proti Janezu Janši, in nato naslednji dan gledal posnetke hujskaškega protivladnega protesta v Ljubljani, se mu je moralo vse skupaj upreti. Človek s povprečnimi instinkti bi najraje zaprl oči in si zamašil ušesa ter se od vsega skupaj distanciral, da bi lahko živel v miru in v vsaj nekakšnem sožitju z vsemi. Ampak to nikakor ne bi bilo dobro, saj opozicija vsiljuje svoje interese, »vrednote« in »normalnost«, ki povprečnemu človeku gotovo niso všeč in negativno vplivajo na življenje, zato ne more in ne sme dopustiti, da se uveljavijo oziroma da stvari ostanejo tam, kjer so bile pred nastopom Janševe vlade. Treba je vedeti, da sta nenehno ponavljanje laži, absurdov in nesmislov, ki jih trosita opozicija in  protestniki − ti imajo raje kot slovenske zastave države, ki je že 30 let ni več −, pregon, ki ima cilj osamitev in upehanje, nedopustna, zato je treba pokazati podporo razumu in ponavljati resnična dejstva: da vlada dela dobro, hitro in učinkovito – z eno besedo odlično. Prav v zadnjem tednu se je začelo govoriti o shodu podpornikov vlade, ki naj bi bil načrtovan v juniju. To je pozitivno, a bo nasprotna stran spet vpila, da vlada izziva nemire, čeprav v resnici to počne to samopozicija. 

Zato je treba najti še več drugih načinov, da bo resnica našla pot do ljudi. 
