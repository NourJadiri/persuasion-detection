Журналистът Петко Георгиев: Радев с позицията си за Украйна опозорява България

”Румен Радев с позицията си за Украйна наистина опозорява България”, счита Петко Георгиев. Щетите, които Радев нанася, ще се изплащат години след като сме забравили, че имаме такъв президент. Това заяви анализаторът Петко Георгиев пред TV1. 
Западът, в лицето на американския президент, показа на Путин, че този път няма да му бъде разрешено да прави каквото си иска, смята Георгиев. 
От друга страна, Путин в своята реч показа, че за него път назад няма. Според Георгиев той е готов да завлече със себе си Русия докрай. Анализаторът припомни, че в Русия на власт е фашистки режим, който не може да бъде укротен с предложения за мир. 
Мирът с Русия може да бъде постигнат само от позиция на силата. Георгиев посочи, че путинизмът в България е заел ключови административни позиции, но не може да разчите на широка обществена подкрепа.