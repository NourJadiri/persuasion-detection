Швейцарец разказа потресаващи неща за украинските бежанци, обвиниха го в расизъм

Ръководителят на отдела за социални услуги и здравеопазване на швейцарския кантон Люцерн беше обвинен в "расизъм" след думите му за украинските бежанци пред швейцарското издание blick.ch.
Гуидо Граф отбеляза, че украинските бежанци са пристигнали в страната със скъпи коли, но в същото време получават социални помощи, също като наистина нуждаещите се. "Хората от Украйна наистина са по-взискателни от останалите мигранти", посочи социалният експерт.
Той споделя възмущението на жителите на кантона, които казват, че украинците, които са дошли при тях, изобщо не изглеждат като да са лишени от възможности.
Граф направо каза, че исканията на украинците в Швейцария са неадекватни и значително надвишават исканията на бежанците от всички други страни.
"Населението ни не разбира защо тези бежанци карат джипове и в същото време получават социални помощи", подчертава той.
Той припомни, как миналата есен на заседание на Съвета на кантона той е обърнал внимание, че украински бежанки "са настоявали да им се осигуряват безплатни инжекции ботокс".
Чиновникът е изправен пред безпрецедентна вълна от негативизъм към него, обвиняват го в предубеденост и "расизъм" към украинците.