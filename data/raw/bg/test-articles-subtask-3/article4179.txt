Кулеба за посещението на Байдън: Красноречиво послание за Русия, че никой не се страхува от нея

Посещението "е от историческо значение" и двамата президенти са доволни от проведените разговори днес, отбеляза във Фейсбук Кулеба
Днешното посещение в Киев на американския президент Джо Байдън е красноречиво послание за Русия, че никой не се страхува от нея, заяви днес украинският външен министър Дмитро Кулеба, цитиран от Ройтерс.
Той определи визитата като "победа за украинския народ и президента Володимир Зеленски".
Посещението "е от историческо значение" и двамата президенти са доволни от проведените разговори днес, отбеляза във Фейсбук Кулеба.
"Това посещение е победа на украинския народ и на президента Зеленски. Осъществи се въпреки всички всичко, в името на победата на Украйна и на целия свободен свят. То изпраща ясно послание до блатото: никой не се страхува от вас!", заяви той.