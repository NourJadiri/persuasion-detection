Спипаха сириец да превозва бежанци в Карлово

Полицията залови поредните нелегални мигранти, този път в Карлово. Екшънът е от 7 часа тази сутрин.
Униформени спират за проверка БМВ на един от големите булеварди. Вътре в колата имало общо 6 души. Шофьорът бил сириец със статут на временно пребиваване в България. До него пък се возила жена му - мароканка, също със статут на временно пребиваване в страната.
Останалите четирима обаче се оказали нелегални мигранти - сирийци без никакви документи. Те са на възраст между 20 и 30 години. Установено е, че пред БМВ-то се движила и пилотна кола.