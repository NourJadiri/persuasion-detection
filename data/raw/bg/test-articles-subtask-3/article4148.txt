СБЛЪСЪК НА ТИТАНИТЕ: Бил Гейтс се гаври с мечтата на Илон Мъск за Марс

По-добре да инвестирам във ваксини, вместо в безсмислени воаяжи, твърди мултимилиардерът.

Милиардерът Бил Гейтс заяви, че предпочита да плаща за ваксини, отколкото да пътува до Марс, защото това е по-добро оползотворяване на парите.
Бил Гейтс посочи, че всъщност е доста скъпо човек да отиде на Марс, докато може да си купи ваксини срещу морбили за 1000 долара и да спаси живота на доста хора. И така на практика влезе в задочен сблъсък с Илон Мъск - големият му конкурент за титлата "филантроп на света", който е основател на ракетната компания SpaceX, готвеща полети до Марс с астронавти на борда. 
Бил Гейтс също е убеден, че изкуственият интелект ще трансформира драматично човечеството, но постави акцент върху разглеждането на медицински и научни въпроси. Той говори и за изненадата си, че името му се свързва с конспиративни теории по време на пандемията от Covid-19, че се е възползвал от вируса или сам го е стартирал.
"По време на пандемията имаше десетки милиони съобщения, че умишлено съм я предизвикал, или следя хората. Вярно е, че се занимавам с ваксини, но се занимавам с ваксини, за да спасявам животи“, изтъкна милиардерът в интервю за Би Би Си.