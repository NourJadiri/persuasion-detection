Китай настоява СЗО да заеме позиция относно произхода на COVID-19

Тедрос Аданом Гебрейесус оказа натиск срещу Пекин.

Ръководителят на Китайския център за контрол и превенция на заболяванията призова днес Световната здравна организация (СЗО) да се върне към "научна и справедлива" позиция при проследяването на произхода на COVID-19.
На пресконференция Шън Хунбин предупреди СЗО да не политизира източника на вируса, който беше първоначално открит в Централен Китай в края на 2019 г., или да се превръща в инструмент на друга държава.
В четвъртък ръководителят на СЗО Тедрос Аданом Гебрейесус оказа натиск срещу Пекин да сподели своята информация за произхода на КОВИД-19 и заяви, че докато това не се случи всички хипотези остават на масата, припомня агенцията.