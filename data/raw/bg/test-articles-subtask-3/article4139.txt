Гърция засилва охраната на границата си с Турция

Гърция отново засилва охраната на границата с Турция, където продължава изграждането на граничната ограда.
С още 400 граничари се засилва охраната на сухопътната граница с Турция в област Еврос, съобщи министърът по защита на гражданите, Такис Теодорикакос. От началото на тази година ежедневно 300 нелегални мигранти правят опит да преминат границата, полицията е арестувала 24 трафиканти.
Усилено се изгражда продължението на граничната ограда, която практически не може да се премине, съобщи министърът. През настоящата година ще се изградят нови 35 километра ограда.
Министърът призова Турция да спре да използва мигрантите, като умишлено ги изпраща към Гърция, защото Гърция охранява външна европейска граница и няма да допусне влизане дори на един нелегален мигрант, предаде БНР.