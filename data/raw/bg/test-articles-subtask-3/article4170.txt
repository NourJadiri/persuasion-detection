Грета Тунберг критикува Байдън

Екоактивистката Грета Тунберг критикува американския президент Джо Байдън заради това, че дава зелена светлина на мащабния петролен проект „Уилоу“, става ясно от нейния Twitter.
„Подкрепата на такъв проект изпраща послание не само към нашето поколение, но и към човечеството като цяло: Бъдещето на нашата планета и настоящото благосъстояние на общностите на първа линия се жертват за краткосрочни икономически изгоди и политическа целесъобразност“, пише екоактивистката в социалната мрежа.
унберг е споделила статия на СиЕнЕн, озаглавена „Мнение: Байдън предава нашето поколение, като дава зелена светлина на проекта Уилоу“.