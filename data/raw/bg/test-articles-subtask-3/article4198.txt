Песков: Путин няма двойници!

Диктаторът пращи от здраве на 70.

Руският президент Владимир Путин няма двойници и не седи в бункер. Това заяви говорителят на Кремъл - Дмитрий Песков, цитиран от агенция Ройтерс. Според него това са „поредните лъжи“ на гейския Запад.
Песков направи този коментар като част от речта си при откриването на младежкия форум „Знание", който тази година е под надслов „Лъжите за Русия“.
„Вероятно сте чували, че Путин има много двойници, които работят вместо него, докато той се крие в бункер. Това е поредната лъжа. Още една лъжа.
Всички виждате какъв е нашият президент - беше и си остава мега активен. Ние трудно можем да се справим с него - имам предвид хората, които работим в тясно сътрудничество с него.
Можем само да завиждаме на високото му енергийно ниво. Можем само да си пожелаем, да сме толкова здрав, дай боже, колкото е той.
Никога не е сядал в никакви бункери, разбира се. Това също е лъжа“, казва Песков.
Откакто Русия изпрати десетки хиляди войници в Украйна през февруари 2022 г., Путин често е обвиняван, че използва двойници по време на пътуванията си извън Москва, включително в контролираните от Русия райони в Украйна.
През януари 2023 г. украинският военен разузнавач Кирило Буданов каза за американското издание "Вашингтон поуст", че Владимир Путин е неизлечимо болен от рак и има множество двойници. Тези твърдения обаче не могат да бъдат доказани, пише още Ройтерс.