На Острова обмисляли убийството на всички домашни котки

Здравните власти във Великобритания сериозно обмисляли да заповядат на хората да убият домашните си котки в отговор на COVID пандемията преди 3 години. Това признава бившия зам.-министър на здравеопазването на Острова лорд Джеймс Бетел в опит да обясни колко изненадани били правителствата по света в отговор на вируса.„Не бива да забравяме.. колко малко знаехме тогава за болестта. Имаше един момент, когато не ни беше ясно дали домашните животни могат да предават болестта. Всъщност имаше дори идея по едно време, че може би ще се наложи да накараме населението да избие всички домашни котки. Можете ли да си представите какво щеше да се случи, ако го бяхме направили?", коментира бившият зам.-министър.

