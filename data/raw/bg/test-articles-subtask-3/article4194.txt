ХА-ХА: Съдят Копейкин през септември

Софийският районен съд възобнови делото срещу лидера на "Възраждане" и настоящ депутат Костадин Костадинов, който е подсъдим заради изказване, в което твърди, че въведените мерки срещу пандемията от COVID-19 са "пропаганда за отклоняване на вниманието и не са в интерес на гражданите". Сега делото е насрочено за 25 септември, след като бе спирано два пъти заради имунитета на Костадинов, предаде "Сега".
Костадинов е подсъдим за това, че е отправил "заблуждаващи твърдения за липси на стоки от складовете на Държавна агенция "Държавен резерв и военновременни запаси" с думите: "Там има всичко по документи, а на практика няма нищо, всичко е ограбено, опоскано, изядено", съобщи през 2020 г. прокуратурата.
"Заявих, че с действията си българското правителство, което тогава взе решение и беше гласувано от парламента да се въведе извънредно положение, всъщност насажда паника и психоза в обществото. Това, което казах на българските граждани, беше да не се подават на тази паника и психоза. Обвинението срещу мен е, че с призива си всъщност съм създал паника и психоза", обяви Костадинов в края на 2021 г.