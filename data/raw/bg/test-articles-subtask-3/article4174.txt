Станислав Балабанов: "Възраждане" е единствено и само популистки проект

"Възраждане" е единствено и само популистки проект, който не спазва това, което говори и не спазва на практика думата си. Това заяви депутатът от "Има такъв народ" Станислав Балабанов.
"Ако толкова бяха срещу COVID преди време, нямаше да се ваксинират. Ако бяха толкова против еврото, нямаше да държат спестяванията си в евро. Тоест политиката на "Възраждане" цели единствено покачване на политическия им електорат и да увеличат прогресивно присъствието си в българския парламент", добави той.
"Не е добре да има език на омразата по принцип. По този начин изостряме цялата ситуация в страната. Ако трябва да се намесват службите, трябва да има абсолютни доказателства за извършени престъпления. Само при реални доказателства се носят тежките последствия. Иначе, коментираме думи в публичното пространство с малко повече дим, отколкото реални действия", коментира още Балабанов.
