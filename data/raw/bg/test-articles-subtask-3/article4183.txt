След като COVID заглъхна, "Модерна" се насочи към ваксини срещу рак

Специалистите от компанията "зарибяват" с доводите, че ако станат задължителни, животите на милиони хора ще бъдат спасени.

Животът на милиони хора може да бъде спасен от набор от нови ваксини за редица заболявания, включително ракови, съобщиха експерти от британската фармацевтичната компания "Модерна".
Водещата компания, базирана в Кембридж, изрази увереност, че първите дози срещу рак, сърдечносъдови и автоимунни заболявания ще бъдат готови до 2030 година.
Резултатите от изследванията на ваксините са много обнадеждаващи, по думите на експертите, които казват също, че бързият и голям напредък е постигнат благодарение на успеха на вече създадената Ковид ваксина.
Доктор Пол Бъртън, директор на "Модерна", заяви за „Гардиън“, че е убеден, че фирмата ще може да предложи лечение за всички видове проблематични заболявания до пет години.
Фирмата, която създаде една от успешните ваксините срещу Ковид, разработва ваксини срещу различни видове злокачествени тумори.
Доктор Бъртън каза още, че само с една инжекция хората ще могат да бъдат предпазвани срещу множествените респираторни инфекции.
Някои учени предупредиха, че големият напредък в областта на ваксините, постигнат напоследък, може лесно да бъде пропилян, ако не се поддържа високо ниво на инвестиции в бранша.