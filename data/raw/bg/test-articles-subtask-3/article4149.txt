Полякини приютиха бежанки от Украйна и съжалиха стократно

Изданието разказва историите на три жени, решили да помогнат на бягащите от войната. Отначало те се радвали, че правят добро дело, но след време започнали да съжаляват жестоко.
"Питам Тереза ​​защо е решила да приеме бежанци в дома си. Тя отговаря, че го е направила, защото сърцето й така й е казало. А защо ги е изгонила? Също по заповед на сърцето си. Защото нямала повече сили", пише авторът на материала.
Жената разказва, че е предложила на украинката Наталия да продава домашна храна. Тя щяла да готви, а домакинята – да я доставя. Отначало всичко било наред, но с течение на времето нещата станали непоносим: поръчките ставали все повече, домашната кухня започнала да прилича на производствена площадка.
А гостите, от друга страна, ставали все по-нагли: или не искали да ходят до съседния квартал, или се опитвали да наложат своите правила в чуждото жилище. В резултат на това полското семейство помогнало на новодошлите да си намерят работа с настаняване и пътищата им се разделили.
Разочарование от идеята да помага на бежанците е изпитала и Катажина. Тъй като жилището й било много малко, тя не успяла да подслони украинци в дома си, но помагала по всякакъв възможен начин за събирането и разпространението на хуманитарна помощ.
Жената помолила шефовете си да й намалят заплатата и работното време, но те решили да прекратя договора й.
Социалният живот на полякинята също претърпял пълен крах, защото вместо да се среща с приятели и да ходи на театър и кино, тя се занимавала с доброволчество.
Дагмара, приютила украинка с внука си в апартамента си от 38 кв. м., също споделя своя опит. Тя признава, че се е изморила, въпреки добрите отношения с гостите си. И е помолила бежанката да напусне, като преди това й помогнала да си намери нов дом.
Лоша съдба сполетява и полякинята Анна, която остава без съпруг и покрив над главата си заради бежанката Татяна.
На фона на неволите на полякините, цяла Великобритания не спира да говори за украинката София Каркадим, която за отрицателно време успя да разведе баща на две деца.