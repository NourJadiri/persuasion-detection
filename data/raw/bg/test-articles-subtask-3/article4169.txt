600% увеличение: Търсенето на секс с украинки

Търсенето на сексуални услуги от украинки се е увеличило с 600% от началото на войната. Това показват данните от доклад на Организацията за сигурност и сътрудничество в Европа (ОССЕ) за трафика на хора.
Войната в Украйна взема много жертви, включително косвени. Рязко се е увеличил трафикът на украински жени. От началото на руската инвазия онлайн търсенията на сексуални услуги и порнографски изображения на украински жени и момичета процъфтяват с особено сила, става ясно още от доклада на ОССЕ.
Сводниците и разпространителите на порнографски материали са се насочили към жертвите от войната, които са особено уязвими в момента. В интервю за немското издание „Велт“ генералният секретар на ОССЕ Хелга Шмид обяснява, че жертвите често са примамвани с фалшиви обещания за работа в интернет.
Някои от жертвите попадат в частни домове, където са малтретирани сексуално. Други се „отвличат“ от трафиканти на хора под прикритие директно при преминаването на границата. Става дума за организираната престъпност, с която всички европейски държави трябва да се борят, пише още в доклада.
„Безскрупулни престъпници печелят от хора, които се нуждаят от помощ. Тези жени не говорят езика в новата си страна и често са травматизирани от войната“, казва още Шмид.
От думите му става ясно, че към насилствената проституция трябва да се добави и насилствената просия и фиктивните бракове. Този бизнес е доходоносен, а извършителите често остават неразкрити. Според ОССЕ годишните печалби в световен план са се увеличили пет пъти през последните 15 години и вече достигат около 150 млрд. долара годишно.