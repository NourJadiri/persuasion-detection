Анализ: Взривяването на “Северен поток - 1 и 2"

Канцлерът на Германия и председателят на Европейската комисия не предадоха ли народите на Германия и на Европа?

Питър Кьониг е геополитически анализатор и бивш старши икономист в Световната банка и Световната здравна организация (СЗО), където беше работил над 30 години. Той изнася своите лекции в университетите в САЩ, Европа и Южна Америка и редовно пише за онлайн изданията. Той е автор на книгата “Имплозията - икономически трилър за войната, унищожаването на околната среда и корпоративната алчност” и е съавтор на книгата на Синтия Маккини “Когато Китай киха: От блокирането на коронавируса до глобалната политико-икономическа криза”, пише "Труд". 
Предателството от страна на политиците на техните сънародници, на самите хора, които им вярват, и които може би са гласували за тях и които плащат с данъците си техните заплати и тяхното препитание, трябва да бъде едно от най-жалките престъпления за човечеството. Толкова е „долно“, че няма дума, която да опише адекватно абсолютната липса на етика, морал и душевност на тези хора.
Освен, че това са хора бездушни, без етика и без морал. Може да са рядкост, но такива хора и политици ги има. Те са много търсени от олигарсите-елитаристи и майсторите на измамата и на корпоративните финанси, действащи в тъмното, като Дълбоката държава, управляваща чрез техните изпълнителни органи, Вашингтон и Белия дом; Световния икономически форум (СИФ), СЗО, Федералния резерв на САЩ (Фед), ЕС и Комисията на ЕС и накрая чрез Банката за международни разплащания (БМР).
Да напомним, че през 1930-те и 1940-те години БМР насочи американското финансиране към Райхсбанк на Германия (Централната банка), за да се финансира войната на Хитлер срещу Съветския съюз. Днес БМР е буквално Централната банка на почти всички централни национални банки.
Канцлерът на Германия Олаф Шолц и неизбраната, а назначената председателка на Европейската комисия (ЕК) Урсула фон дер Лайен отговарят на профила на такива търсени предатели. На неизвестните кукловеди им бяха необходими наколко месеци, за да проверят кандидатурите на двамата за определените от тях длъжности съответно на канцлер на Германия и председател на Европейската комисия (ЕК).
Госпожата Фон дер Лайен, доказа своята нелоялност към европейския народ, като поръча през септември 2022 г. 4,5 млрд. дози от ваксината на Pfizer за европейско население, което е около 450 милиона или това са около десет инжекции за всеки европеец. Това са милиарди данъчни евро, платени на Pfizer за напълно невалидната и изключително опасната експериментална иРНК инжекция.
И това, след като главният изпълнителен директор на Pfizer Алберт Бурла открито призна, че вакасината на Pfizer не предотвратява заразяването с „болестта“ на covid, нито разпространението на covid. Той също така призна и за сериозните странични ефекти, които могат да имат тези експериментални инжекции.
Вместо незабавно да прекрати всички програми за ваксиниране по света, за да защити това, което е останало от неваксинираните хора, особено децата, бъдещото поколение на човечеството, фон дер Лайен вложи повече „гориво в булдозера“ на ваксините, така че повече хора да страдат, да изгубят имунитета си, да се разболяват и да могат да умрат. Да не говорим за пълната корупция, която се крие зад сделката за 4,5 млрд. дози, която и досега си стои ненаказана. Но Фон дер Лайен си запазва славната си позиция на лицемерие и лъжа.
Днес обаче фокусът е върху канцлерът на Германия Олаф Шолц и неговите предусещания за взривяването на газопроводите „Северен поток“.
Колко предварителни познания имаше канцлерът Шолц за взривяването на „Северните потоци 1 и 2“ на 26 септември 2022 г.?
Въпреки някои отсъстващи уточнения в статията на Сиймор Хърш, по време на съвместна пресконференция на президента Байдън и канцлерът Олаф Шолц в Белия дом на 7 февруари 2022 г., около две седмици преди специалната военна операция (СВО) на Русия срещу Украйна, Джо Байдън каза точно тези думи: „Ако Русия нахлуе, вече няма да има „Северен поток“ и ние ще му сложим края“.
Когато един репортер го попита как точно смята да го направи, като се има предвид, че проектът е под контрола на Германия, Байдън просто каза: „Обещавам, че ние ще успеем да го направим“.
Г-н Шолц, който беше застанал до Байдън, отговори на същия въпрос, като каза нещо като „ние в това сме заедно“.
Тази фраза „ние в това сме заедно“ би означавало, че те са говорили и са се съгласили как и по какъв начин да спрат „Северните потоци“. Ако Вие сте немски бизнесмен в производството, който зависи от евтиния руски газ, за да остане конкурентоспособен на международно ниво, или просто сте немски или европейски гражданин, чийто отопление през зимата зависи от руския газ, няма ли тези думи да означават най-голямо предателство от страна на Шолц към немския и европейския народ?
Европа зависи около 40% от руския газ. Процентът в Германия през 2021 г. може да е надхвърлил 50%.
На 22 февруари 2022 г., два дни преди руските военни действия срещу Украйна, канцлерът Шолц отмени завършването на „Северен поток 2“, който по това време трябваше да бъде готов за доставките на руски газ в рамките на около три месеца.
Руската военна намеса срещу постоянната агресия на Украйна срещу 95% на руското население в Донбас, след подбуждания от Запада/САЩ/НАТО преврат през 2014 г. на Майдана, както и срещу десетките финансирани от САЩ лаборатории за биологично оръжие в Украйна се проведе само два дни по-късно, на 24 февруари 2022 г.
Имал ли е Олаф Шолц някакви предварителни познания за датата и времето на руските военни действия?
Има много пропуски или въпроси без отговор в статията на Сиймор Хърш, някои от които бяха изчистени от последващото интервю на Хърш с журналиста Фабиан Шайдлер.
Това, което излезе от този разговор между Хърш и Шайдлър, е, че Гордън Съливан, член на Обединения комитет на началник-щабовете на САЩ, който ръководи „междуведомствена група“, която се събра тайно през декември 2021 г., е да се разберат какви „действия“ да се предприемат, т. е. как да се унищожат тръбопроводите.
Заместник-държавният секретар Виктория Нюланд - която се помни с фразата „f*ck Europe“ - и която беше дълбоко замесена в прословутия, предизвикан от САЩ/НАТО преврат на Майдана в Украйна през февруари 2014 г. във всяка своя стъпка от тогава до сега, говореше „ние можем да го направим“, което означава унищожаването на тръбопроводите.
От разговора между Хърш-Шайдлер излиза, че решението за взривяването на газопроводите е взето около 20 януари 2022 г.
Това са думите на Хърш пред Шайдлер: „И тогава президентът, заедно с Олаф Шолц, каза на 7 февруари (има се предвид съвместната пресконференция на Байдън и Шолц), че можем да го направим. Шолц не каза нищо конкретно; той беше неясен.
Но въпросът, който бих задал на Шолц, ако има едно парламентарно изслушване, е следният: президентът Байдън каза ли ви за това? Той каза ли ви тогава защо е толкова уверен, че може да го взриви? Ние все още нямахме план, но знаехме, че имаме способността да го направим“.
Неизбраната председателка на ЕК Урсула фон дер Лайен без никакво съмнение беше напълно съгласна с това решение, което е в ущърб на гражданите на Германия и Европа.
Г-н Шолц също знаеше, че цялостната програма на СИФ/UN 2030 г. включва унищожаване и деиндустриализация на Германия като предшественик на унищожаването на европейската икономика. Той също беше наясно, че немската корпоративна производствена общност и, разбира се, обществеността като цяло са напълно против тези подобни мерки.
Олаф Шолц също много добре знае за тесните връзки, които немската бизнес общност има с Русия и може да е подозирал, дори извън подозренията на САЩ и на ЦРУ, че тези тесни връзки може да намерят начините за достъп до руския газ.
Като послушен ученик на СИФ и на Клаус Шваб, тогава може ли да е твърде пресилено да се спекулира, че самият г-н Шолц може да е дал на Вашингтон, и на администрацията на Байдън, намека за „взривяването“ на тръбопроводите „само за да бъде по-сигурен“?
Знаейки досега степента на предателството спрямо немския и на европейския народ, казаното за Шолц и фон дер Лайен, разбира се, може да се приеме и за спекулация. Но да оставим на читателя да формира собственото си мнение.