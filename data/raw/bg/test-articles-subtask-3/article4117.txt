Обвиниха Мадона в трафик и секс с африканчета

Благотворителна организация от Малави иска кралицата на попмузиката да бъде разследвана за содомия с осиновените си деца.
Кралицата на попмузиката Мадона беше обвинена в търговия с африкански деца и сексуална експлоатация, както и в пропаганда на хомосексуализма и трансджендърството, съобщава Weekly Blitz. Благотворителна организация от Малави, нарекла се Световна федерация на Етиопия, поиска от държавния глава Лазарус Чаквера да започне разследване по отношение на певицата.
Повод за това е станала фондацията на Мадона „Въздигане на Малави“, която тя основава в африканската страна през 2006 г. С дейността си тази организация помага на жители на Европа и САЩ да осиновяват африканчета.
„Необходимо е като предпазна мярка да се ограничи достъпът до Африка и африканските деца на Мадона и нейните сътрудници, докато не бъде проведено разследване за търговия с деца, сексуална експлоатация, сексуално робство, заплаха от принуда, измами и злоупотреба с власт и с уязвимостта на децата“, казва се в изявление на Световната федерация на Етиопия.
Членовете й също така обвиняват певицата в непристойно поведение с „друго лице от женски пол“, отбелязвайки, че на територията на държавата Малави подобни действия се преследват от закона и се наказват с 5 години лишаване от свобода.
Петицията се позовава и на книгата SEX, издадена от Мадона през 1992 г., която включва „съдържание за възрастни – софт порно и симулации на сексуални действия като садомазохизъм и др.“ Организацията подозира, че под прикритието на своето сиропиталище Raising Malawi и осиновяванията на малавийски деца звездата може да организира трафик на хора и социални експерименти.
Принципът „невинна до доказване на противното“ трябва да важи и в този случай, но има неоспорими факти, които трябва да се вземат предвид по отношение на Мадона, които я правят неподходяща да бъде около деца, камо ли да й бъде дадена възможност да им влияе, изтъкват от Световната федерация. И още: „Ние твърдо вярваме, че Малави е ограбен от най-ценния си ресурс – децата си“.
Мадона е обвинявана от федерацията, че използва осиновения си от Малави днес 17-годишен син Дейвид Банда за сексуална експлоатация и социални експерименти. Социалните медии са залети от негови снимки в женски дрехи, с грим и обици, на които двамата с Мадона се държат за ръце като влюбени.
Преди време певицата се похвали, че Дейвид изглежда по-добре в нейните дрехи от нея самата. След поредица обжалвания Върховният съд през 2009 г. дава на Мадона правото да осинови второ дете от Малави – момиченцето Мърси Джеймс, което вече е на 16. През 2017 г. Малави разрешава на певицата да осинови отново и тя става майка на близначките Естер и Стела Мвале, понастоящем почти на 10.
Петицията обвинява правителството на Малави, че не е „направило пълна проверка на социалното минало на осиновителя“ и има причина да се вярва, че Мадона „използва тези деца като социален експеримент в отговор на тежкия натиск на ЛГБТК-общността за содомия в Америка“.
Обвиняват кралицата на попмузиката, че злоупотребява сексуално с осиновените си деца от Африка
Според авторите й, благодарение на своите привилегии, пари и слава Мадона се е почувствала над закона и е намерила начин да маневрира извън законите на Малави. Много журналисти критикуват звездата и посочват, че бедността не е причина африкански деца да бъдат отделяни от родителите им и осиновявани в чужбина.
Други обаче я възхваляват за благотворителната й дейност сред тези семейства и за страната като цяло. Жак Перети, например, пише, че поради нейната щедрост бедните малавийци на практика боготворят Мадона: „Името й... е мутирало в Ma Donor: Даряващата майка. Въпреки това Мадона сама не може да „спаси от бедност“ никоя страна: това би включвало важна икономическа структурна реформа, в която тя не е инвестирала…“.