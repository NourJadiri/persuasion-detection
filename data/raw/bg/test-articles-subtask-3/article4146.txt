Нетаняху и "Хамас" остават непреклонни в исканията си

Израелският премиер Бенямин Нетаняху в неделя отхвърли условията, представени от Хамас за прекратяване на войната и освобождаване на заложници - пълното изтегляне на Израел и оставянето на "Хамас" на власт в Газа, съобщава "Ройтерс".
След като израелските самолети подновиха бомбардировките на Хан Юнис в южната част на Ивицата Газа, високопоставеният служител на "Хамас" Сами Абу Зухри заяви пред "Ройтерс", че отказът на израелския лидер да прекрати военната офанзива в Газа означава, че няма шанс за завръщането на израелските пленници.
"В замяна на освобождаването на нашите заложници "Хамас" изисква край на войната, изтегляне на нашите сили от Газа, освобождаване на всички убийци и изнасилвачи", каза премиерът в изявление. Отхвърлям категорично условията за предаване на чудовищата на "Хамас", каза Нетаняху.
Съгласно сделка, сключена в края на ноември с посредничеството на Съединените щати, Катар и Египет, повече от 100 от приблизително 240 заложници, взети в плен в Газа по време на нападение от бойци на Хамас на 7 октомври, бяха освободени в замяна на освобождаването на 240 палестинци, задържани в Израелски затвори.
Оттогава Нетаняху е подложен на нарастващ натиск да осигури освобождаването на 136-те заложници, които остават в плен.
Форумът на семействата на заложниците и изчезналите лица поиска в изявление Нетаняху "ясно да заяви, че няма да изоставим цивилни, войници и други, отвлечени при краха през октомври".
"Трябва да придвижим сделката сега, се казва в него. Ако министър-председателят реши да пожертва заложниците, той трябва да покаже лидерство и честно да сподели позицията си с израелската общественост.
Роднини на заложниците по време на на протест пред резиденцията на Нетаняху поискаха действия.
Президентът на САЩ Джо Байдън каза в петък, че е разговарял с Нетаняху за възможните решения за създаването на независима палестинска държава, предполагайки, че може да включва невоенизирано правителство.
Нетаняху отхвърли забележките на Байдън относно палестинската държавност.
В изявлението в неделя Нетаняху повтори, че ще настоява за "пълен контрол на сигурността на Израел върху цялата територия на запад от Йордания".
Нетаняху каза, че твърдо се е противопоставил на международен и вътрешен натиск да промени тази позиция и ще продължава да го прави.
"Моето настояване е срещу създаването на палестинска държава, която би представлявала екзистенциална опасност за Израел", каза той.