В десетката: Радев се изживява и като премиер, и като президент

„Ако не беше Nexo щеше да има много директни критики към президента, че той иска да удължи мандата си на управляване. На практика той е и президент и премиер“, това каза експертът по сигурност Тихомир Безлов пред Нова телевизия. 
Радев можеше по-рано да обяви решението си на кого ще връчи третия мандат, каза експертът. Около казуса Nexo има много неясни елементи, смята Безлов.
По повод разкритата схема за превозване на мигранти той каза, че когато се прави разкритие трябва да се докаже. Ако има сътрудничество с турските служби това е интерсено, посочи Безлов.
„Има много обвинения, че турските служби контролират част от големите участници в мигрантските схеми, които са в Истанбул и Бурса“, уточни експертът. „Представете си колко хора участват в процеса на прехвърляне на мигранти“, допълни той.
Безлов е на мнение, че тъй като има решение на НС за оказване военна помощ на Украйна, тогава изпращане на самолети не е незаконно. Той уточни, че това трябва да направи правителтвото, защото парламентът го е задължило. България трябва да се опита да смени старите съветски самолети с нови, посочи Безлов, а думите му идват по повод непотвърдената информация на агенция "Блумбърг", че България се е разделила с щурмоваците си Су-25, предала ги е на НАТО и де факто Алиансът щял да ги изпрати на Украйна. И МО, и МВнР отрекоха.