ПЛЕВНЕЛИЕВ В АМНЕЗИЯ! Бившият президент се превърна в рекламен агент на правителството месец, след като сравни ПП-ДБ със земята: Руското посолство ръководи у нас

Росен Плевнелиев изпадна в политическа амнезия тази сутрин в ефира на Нова телевизия.
Той се появи в ролята на рекламен агент на правителството "Денков-Габриел". И се похвали, че на няколко европейски форуми държавни глави на други държави са го поздравили лично с новото редовно правителство.
Това става месец, след като Плевнелиев срина със земята ПП-ДБ, отписа Николай Денков за премиер, заговори поименно как манипулират с популистки трикове.
"Целта е една - да се удържи, докато влезем в Еврозоната. Тогава ще се отървем от дълбоката държава и от зависимостта на Русия. Ако има посолство, което ръководи - то не е американското, а московското", каза Плевнелиев. 
Преди месец пред "България он Еър" Плевнелиев каза, че разделението на ПП обслужва Кремъл.
Сега мантрата "дългата руска ръка" беше пусната към президента. Според Плевнелиев зависимостите на Радев били явни.
"Радев е  проект на дълбоката държава. Около него има само агенти на „Държавна сигурност”. Стратегическият му съвет се управлява от агент на „Държавна сигурност” с прякор Майстора. Дълбоката държава винаги в България се е изразявала от връзките на комунистическите тайни служби с Москва", каза Плевнелиев.
"Москва иска да постигне 2 неща със своята тежка дълбока хибридна операция в България. Първо, да бъдем отклонени от всякаква форма на европейска интеграция. Второ, България трябва да не бъде допусната да бъде партньор на демократичния свят – говоря за войната в Украйна", каза още Росен Плевнелиев.
"На президента не му прави чест да излезе по време на химна или да не подаде ръка на Денков. Тази безмислена война не отива на един държавен глава. През тези 6 години той неведнъж наруши Конституцията", коментира Росен Плевнелиев.