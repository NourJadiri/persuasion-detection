Russia, “Bloomberg”: il G7 fatica a trovare alleati internazionali per espandere le sanzioni
Secondo l'emittente, diversi funzionari del G7 hanno viaggiato in varie parti del mondo per cercare di formare una rete di nazioni pronte a colpire economicamente Mosca, <<S_2>>senza però trovare l'adesione che si aspettavano<</S_2>>

Gli sforzi degli Usa e del G7 per guadagnare il maggiore sostegno internazionale possibile all’Ucraina non stanno avendo successo. Lo scrive l’emittente “Bloomberg”, evidenziando come molti dei Paesi del G20 non abbiano aderito alle sanzioni contro la Russia per l’invasione dell’Ucraina. Secondo “Bloomberg”, diversi funzionari del G7 hanno viaggiato in varie parti del mondo per cercare di formare una rete di nazioni pronte a colpire economicamente Mosca, <<S_3>>senza però trovare l’adesione che si aspettavan<</S_3>>o. “<<S_5>>È una realtà scomoda<</S_5>> che deve affrontare il segretario di Stato Antony Blinken durante il suo lungo viaggio nel Sud-est asiatico e in Africa: gran parte del mondo non è pronto a seguire gli sforzi statunitensi ed europei per isolare la Russia del presidente Vladimir Putin”, secondo l’emittente. Ciò rende ancora più difficile raggiungere un accordo su iniziative globali come un tetto massimo ai prezzi del petrolio russo come proposto dal G7, incoraggiando Putin e il suo principale sostenitore, il presidente cinese Xi Jinping, nel perseguire le rispettive agende globali. La Cina rappresenta uno dei fattori principali in questa dinamica: <<S_1>>le spese di Pechino per il petrolio russo sono aumentate vertiginosamente<</S_1>> dallo scoppio della guerra: a giugno ha speso il 72 per cento in più per gli acquisti energetici russi rispetto all’anno precedente. In questo contesto, prosegue “Bloomberg”, ha un evidente peso anche la rivalità della Cina con gli Stati Uniti, <<S_4>>con le tensioni che sono aumentate questa settimana<</S_4>> per la visita della speaker della Camera dei rappresentanti, Nancy Pelosi, a Taipei.

Un incontro previsto questa settimana tra i ministri degli Esteri della Cina e il Giappone, in Cambogia, è stato annullato da Pechino. Giovedì il Giappone ha dichiarato che alcuni missili balistici lanciati dalla Cina durante le esercitazioni vicino a Taiwan erano atterrati nella sua zona economica esclusiva e ha presentato una protesta diplomatica. <<S_6>>Ma Pechino è tutt’altro che sola nel respingere le richieste di tenere a freno il Cremlino<</S_6>>, secondo “Bloomberg”. Il primo luglio il primo ministro indiano Narendra Modi ha parlato al telefono con il presidente russo Vladimir Putin e ha discusso di come si potrebbe rilanciare l’interscambio commerciale bilaterale. Luiz Inacio Lula da Silva, il favorito nella corsa alle presidenziali in Brasile, ha attribuito la colpa della guerra in corsa tanto all’Ucraina quanto alla Russia. In Sudafrica, il presidente Cyril Ramaphosa ha criticato le sanzioni occidentali contro Mosca, mentre la Turchia ha concluso che penalizzare la Russia sarebbe dannoso per gli interessi economici e politici di Ankara. La recente visita in diverse nazioni africane del ministro degli Esteri russo, Sergej Lavrov, ha messo in evidenza gli sforzi diplomatici di Mosca per guadagnare l’appoggio dei governi locali, in una dinamica di “soft-power” che riguarda tutto il Continente.