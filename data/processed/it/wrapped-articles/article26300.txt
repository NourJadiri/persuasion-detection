“<<S_8>>Salviamo il pianeta insieme<</S_8>>”: ci mancava solo <<S_7>>il libro-predicozzo di Greta<</S_7>> e del Dalai Lama

Roma, 27 lug – <<S_13>>C’è poco da fare: in questo periodo, l’ambientalismo tir<</S_13>>a. <<S_11>>E fa guadagnare un sacco di quattrini.<</S_11>> <<S_3>>Che l’operazione Greta Thunberg sia un’operazione prettamente commerciale non è del resto un mistero per nessun<</S_3>>o. Dopo un paio d’anni di apnea, tra una pandemia e una guerra russo-ucraina, ecco allora che <<S_17>>il ferro va battuto proprio ora che è tornato cald<</S_17>>o. In libreria, infatti, è appena arrivato il libro Insieme per salvare il pianeta: obiettivi comuni contro il cambiamento climatico, edito da Baldini e Castoldi. Un <<S_10>>volume firmato da una <<S_14>>ben strana coppia<</S_14>>:<</S_10>> Greta e il Dalai Lama.

Greta e Dalai Lama insieme
<<S_4>>Naturalmente non è importante il libro, ma chi l’ha scritto: quelli che sono di fatto due <<S_12>>influence<</S_12>><</S_4>>r. E spiace davvero dirlo, dato che parliamo pur sempre di una guida spirituale (il Dalai Lama, non Greta). Per quanto riguarda i contenuti, i temi sono i consueti dell’<<S_9>>arsenale green<</S_9>>: per salvaguardare il pianeta, <<S_2>>l’uomo deve fare un passo indietro. Anzi, forse dovrebbe proprio estinguers<</S_2>>i. La cifra del volume, infatti, sta proprio nella sua filosofia misantropica: alla base di questa filosofia, ha scritto Francesco Borgonovo sulla Verità, «<<S_5>>c’è, in fondo, il disprezzo per l’essere uman<</S_5>>o. Il corpo non è che una prigione da cui distaccarsi quanto prima, la beatitudine sta nella dissoluzione del singolo, l’illuminazione giunge soltanto quando il distacco dalla corruzione del reale è completato. In questo quadro, non stupisce che gli ambientalisti più radicali arrivino a <<S_6>>considerare l’uomo un cancro<</S_6>> e a <<S_18>>propagandarne l’estinzione<</S_18>>, a desiderarne <<S_16>>l’annichilimento e la riduzione a composto organico, a immondizia<</S_16>> (leggere per credere i testi della cyberfemminista Donna Haraway)».

La grande mangiatoia
Ma non c’è solo questo. Non è per niente un caso che il libro – insieme a un intervento della stessa Greta sulla Stampa – sia uscito proprio in questi giorni. Dal 25 al 29 luglio, infatti, a Torino va in scena il Climate social camp, un summit europeo di tutti gli <<S_1>>ambientalisti gretini.<</S_1>> L’evento, ovviamente, è organizzato a nome di Fridays for future, il marchio di fabbrica della Thunberg. E – cosa non meno importante – <<S_19>>ha ricevuto un massiccio contributo da parte dell’Askatasuna, famigerato centro sociale torinese legato ai violenti No Tav e sospettato di attività sovversiv<</S_19>>a. <<S_20>>Misantropi, illuminati e compagni<</S_20>>: <<S_15>>davvero un bel quadretto per un’operazione commerciale mascherata da una spruzzata di vernice verd<</S_15>>e.

