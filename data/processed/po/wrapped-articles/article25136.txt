Dzień po dniu – gospodarczy tygodnik z przymrużeniem oka // 24-30 czerwca

W tym śmiałym zestawieniu pokazujemy najważniejsze wydarzenia mijającego tygodnia. Będzie trochę o nowych technologiach w motoryzacji oraz o kanapkowej inflacji. Zaczynamy!

Piątek 24 czerwca

Nowe technologie, stare problemy

Znany japoński producent aut wstrzymał sprzedaż jednego z supernowoczesnych modeli samochodów elektrycznych – czytamy na portalu „Money.pl”. <<S_10>>Tym, którzy już go kupili zaleca niekorzystanie z aut<</S_10>>a. Fabryczne usterki aut nie są oczywiście żadną sensacją, ale nas zainteresował powód wycofania aut ze sprzedaży. Żadne tam usterki chipów, czy błędy w oprogramowaniu. Afera wynikła z powodu problemów ze śrubami mocującymi koła – mogą one odpaść podczas jazdy. Nie wiemy w jaki sposób problem zostanie rozwiązany, ale jesteśmy pewni, że <<S_6>><<S_13>>inżynierowie odpowiedzialni za konstrukcję będą mieć mocno dokręconą śrub<</S_6>><</S_13>>ę.


Weekend 25-26 czerwca

<<S_1>>Gigantyczny samolot na razie nie lata<</S_1>>

Światowe media i social media szeroko komentują się film, prezentujący wizję gigantycznego samolotu – hotelu przyszłości. Film opublikował jemeński popularyzator nauki. Samolot mógłby zabrać na pokład 5 tysięcy gości, którzy korzystaliby z basenów, supermarketów, kin i teatrów. Napędzany przez 20 silników powietrzny hotel nie musiałby lądować przez kilka lat, bo wizja zakłada, że napędzany byłby energią nuklearną. <<S_15>>Mamy wątpliwości co do możliwości realizacji tej wizj<</S_15>>i. Cały ten news przypomina nam trochę tekst ze starej audycji satyrycznej radiowej Trójki: „Wiadomości z kraju: <<S_14>>Grupa inżynierów skonstruowała jednokołowy samochó<</S_14>>d. Na razie samochód nie jeździ”


Poniedziałek 27 czerwca

Z etyką na bakier

<<S_8>>To może być mocny kandydat do tytułu „wpadka roku<</S_8>>”. Jedna z „Wielkiej Czwórki” firm doradczych ma zapłacić w USA (w wyniku ugody) 100 mln dolarów kary. Dlaczego? Wyszło na jaw, że <<S_12>>pracownicy firmy – w tym kandydaci na audytorów – ściągali na egzaminach (a dokładniej – udostępniali sobie wzajemnie klucze do odpowiedzi<</S_12>>). Pół biedy, że ściągali. Gorzej, że <<S_5>>niezbyt uczciwe praktyki miały miejsce w trakcie egzaminów z … etyki zawodowe<</S_5>>j. Czyli dość pożądanej cechy u niezależnych audytorów. Chociaż z drugiej strony, w czasach pędu za karierą nic nas nie zdziwi. Chyba, że będzie to ściąganie na egzaminie praktycznym na prawo jazdy.

 
Wtorek 28 czerwca

10 lat i dogrywka

Nie widać końca ciągnącej się od wielu lat sprawy Warszawskiej Grupy Inwestycyjnej. Proces, który dotyczy spowodowania strat w wysokości 250 mln zł (zainwestowanych przez blisko 1,2 tys osób), trwał ponad 10 lat. Zakończył się uniewinnieniem w 2020 roku szefów WGI. Teraz rozpocznie się na nowo, bo Sąd Apelacyjny uchylił wyrok – informują media. Choć sprawa nie jest zabawna ani dla oskarżonych ani pokrzywdzonych, to trudno nie odnieść wrażenia, że <<S_2>>praca wymiaru sprawiedliwości w tym przypadku przypomina <<S_11>>skecz Monty Pythona z olimpijskim finałem zabawy w chowaneg<</S_11>><</S_2>>o. Po tym jak dwaj zawodnicy osiągnęli ten sam czas – ponad 11 lat – w poszukiwaniu rywala sędziowie uznali, że jest remis i zarządzili dogrywkę.

 
Środa 29 czerwca

UOKiK karze <<S_3>>niesfornych influencerów<</S_3>>

UOKiK nałożył kary (od kilku do kilkudziesięciu tysięcy złotych) na kilku znanych influencerów za „brak współpracy z urzędem”. Wyjaśnijmy, że chodzi tutaj o prowadzone przez UOKiK postępowanie dotyczące m.in. prawidłowego oznaczania przez nich treści reklamowych w umieszczanych w Internecie materiałach. Jak informuje UOKiK, ukarane osoby nie chciały udzielić informacji albo dostarczyć żądanych dokumentów. Bardziej ciekawa od samej decyzji UOKiK jest reakcja internautów. Powiedzmy, że daleka od współczucia. Z komentarzy jasno wynika, że <<S_16>>influencer w oczach użytkowników Internetu to ktoś, kogo nikt nie lubi, ale każdy chciałby nim zosta<</S_16>>ć.

 
Czwartek 30 czerwca

Kanapkowa inflacja

Polak musi obecnie pracować ponad godzinę, żeby zjeść w McDonaldzie Big Maca – informuje Money.pl powołując się na analizy MoneyTransfers.com. Dziesięć lat temu w Warszawie cena Big Maca była równowartością 36 minut pracy. W efekcie, <<S_9>>Polska znajduje się w jedenastce krajów, w których kanapka jest najdroższ<</S_9>>a. Jak sobie radzić z tą drożyną? Jak wiemy, doskonałą radą w kwestii ilości spożywanego mięsa przez mniej zamożnych Polaków służy właściciel Comarchu.

 
Plus tygodnia

Optymiści żyją średnio dłużej od pesymistów – to wniosek z badań ponad 160 tysięcy kobiet przeprowadzonych przez jedną z amerykańskich uczelni. To pocieszająca wiadomość. Czekamy teraz na badania, z których wyjdzie, że bogaci żyją dłużej niż biedni.

Minus tygodnia

Wenecja ma dość <<S_4>>jednodniowych turystów<</S_4>> zapychających ulice zabytkowego miasta i – co gorsza – niedających zarobić hotelarzom. Zamierza ponoć wprowadzić opłatę dla tej kategorii odwiedzających. Lepszym sposobem byłoby najpierw dogadanie się na zmianę tytułów z autorami przewodników, z których większość to <<S_7>>„Wenecja w jeden dzień<</S_7>>”.
 

 

 

 