Nord Stream 2 <<S_14>>największym problemem<</S_14>> niemieckiej polityki

<<S_11>>Gazociąg Nord Stream 2 i wiążąca się z nim zależność energetyczna od Rosji to <<S_12>>największy problem<</S_12>> niemieckiej polityki zagranicznej<</S_11>> - pisze dziennik „Sueddeutsche Zeitung”, podkreślając, że Niemcy muszą uwolnić się od "od <<S_3>>zgubnej zależności<</S_3>>" od rosyjskiego gazu.

Taka zależność istniała już w czasie zimnej wojny, wówczas jednak argumentowano, że dostawca i klient potrzebują siebie nawzajem i powinni we własnym interesie oddzielać biznes od polityki – dodaje gazeta.

Niemcy potrzebują rosyjskiego gazu, a Rosja niemieckich pieniędzy, jednak „prezydent Rosji (Władimir Putin) myśli strategicznie” i kwestię dochodu odstawił na dalszy plan – zaznacza "SZ".

„<<S_7>><<S_17>>Rosja od dawna realizuje strategię podziału Unii Europejskiej, izolowania poszczególnych państw, a tym samym rozbicia najsilniejszej broni Europy: jedności gospodarczej<</S_7>><</S_17>>” - ocenia gazeta, zauważając, że takie podejście może ją chronić przed nałożeniem sankcji, a także „służy nadrzędnemu celowi trzymania UE i jej demokratycznych ideałów na dystans”.

"SZ" wskazuje, że „najważniejszym celem tej <<S_10>>polityki destabilizacji<</S_10>> są Niemcy, ponieważ kraj ten ma największe wpływy w Europie, a społeczeństwo i polityka są podzielone w postrzeganiu Rosji”.

„Oczywiście nie stoi za tym żaden techniczny problem, lecz polityczna intencja, którą prezydent Władimir Putin często i wprost podkreślał: <<S_13>>jeśli gazociąg NS2 w końcu zostanie uruchomiony, to skończy się niedobór gazu<</S_13>>” - pisze "SZ", dodając, że taki <<S_16>>szantaż<</S_16>> wymaga trudnej decyzji: poddanie się czy opór.

Zatwierdzenie gazociągu NS2 będzie najważniejszą decyzją w polityce zagranicznej, jaką nowy rząd federalny odziedziczy po poprzednim, co zmusi nową koalicję rządzącą do zajęcia stanowiska w tej sprawie - zauważa gazeta.

Jak ocenia, ponieważ problematyczna kwestia Nord Stream 2 pozostaje nierozwiązana już od dawna, "słabną wcześniejsze argumenty za jego budową" - np. ten, że jeśli Rosja <<S_6>>przykręci kurek z gazem<</S_6>>, Ukraina i kraje Europy Środkowej będą mogły się zaopatrywać tzw. rewersem z Niemiec. Dziennik wskazuje jednak, że "<<S_8>>jeśli gazu będzie naprawdę mało i niemieccy dostawcy gazu zaczną się wykłócać o każdy metr sześcienny, konflikt przeniesie się na Europę Zachodnią<</S_8>>”.

Problemów jest wiele, a „kupujący jest <<S_9>>uwięziony w sieci zależności<</S_9>> i własnej podatności na <<S_4>>szantaż<</S_4>>”. <<S_5>><<S_15>>W tej sytuacji wyjście jest tylko jedno<</S_15>> - Niemcy muszą uwolnić się od zależności od Rosji poprzez znalezienie innych źródeł dostaw<</S_5>>, alternatywne źródła energii, stanowczość w interpretowaniu kontraktu na dostawy i wreszcie polityczną decyzję o zamknięcie gazociągu - ocenia dziennik.

"Nie tylko Ukraina staje się potencjalnym celem przez rosyjską politykę gazową, także <<S_1>>Niemcy popadają w <<S_2>>zgubną zależnoś<</S_2>><</S_1>>ć. Problem bynajmniej nie maleje” - podsumowuje "Sueddeutsche Zeitung".

Marzena Szulc (PAP)

