Srebro na niedzielę (bo milczenie jest złotem)

Zaradny <<S_9>>Richard Henry<</S_9>>

<<S_6>>Europoseł Ryszard Czarnecki jest niewątpliwie bardzo zaradny i zapobiegliwy, zwłaszcza w kwestiach finansowyc<</S_6>>h. Otóż w ubiegłym roku oprócz pensji z Parlamentu Europejskiego, wypłacanej w euro, dostaje również przelewy z Polskiego Związku Piłki Siatkowej,  gdzie jest  wiceprezesem ds. międzynarodowych od kwietnia 2018 roku. <<S_7>>Deklarował, że będzie tam pracował charytatywnie, z czystej miłości do siatkówki, ale jak mu dają co miesiąc 10 tysięcy złotych brutto, to przecież nie odmów<</S_7>>i. <<S_14>>Ponadto PZPS można też skubnąć na kilometrówki, więc szkoda byłoby nie skorzystać. Samochodowe podróże Ryszarda Czarneckiego kosztowały Polski Związek Piłki Siatkowej co najmniej 75 tysięcy złotych, a jak wynika z  dokumentów – tylko w okresie pomiędzy połową listopada ubiegłego roku a końcem maja 2021 europoseł tankował na koszt PZPS prawie 100 razy<</S_14>> i wlał do baku swojego służbowego Citroena C5 Aircross ponad 3,5 tysiąca litra diesla. Jeśli wierzyć wynikom testów spalania tego modelu samochodu, polityk mógł przejechać w ciągu pół roku około 55 tysięcy kilometrów. Objechałby w ten sposób Ziemię wzdłuż równika i zacząłby kolejne okrążenie. Jak sam się tłumaczy, <<S_18>>uczestniczył w tym czasie w bardzo wielu spotkaniach w świecie siatkarskim i meczach na czterech poziomach rozgrywe<</S_18>>k. A pamiętacie jego zimowe podróże zezłomowanym kabrioletem?

Wystarczy trochę słońca

Słowa prezydenta Andrzeja Dudy na temat skuteczności szczepień przeciw COVID-19, które padły 15 czerwca podczas konferencji GlobSec 2021 w Bratysławie niektórych troszkę zaskoczyły i zdziwiły. Otóż PAD stwierdził, że nie jest pewien, czy obserwując spadającą ostatnio liczbę zakażeń: „<<S_19>>rzeczywiście możemy się cieszyć, że jest to efekt szczepienia, czy też jest to efekt po prostu tego, że takie a nie inne mamy warunki atmosferyczne<</S_19>>”. I dalej kontynuował w tym samym duchu: „<<S_8>>Czy możemy mówić o tym, że jeżeli liczba zachorowań w moim kraju, w Polsce, spadła w tej chwili do takiego poziomu dziennie, jak notowaliśmy dokładnie rok temu, czyli między 200 a 400 przypadków każdego dnia, to czy rzeczywiście możemy się cieszyć, że jest to efekt szczepienia, czy też jest to efekt po prostu tego, że takie a nie inne mamy warunki atmosferyczne, pogodowe, [że] taka jest pora roku? W zeszłym roku nie mieliśmy szczepionki, a tych przypadków było tyle samo<</S_8>>”. <<S_20>><<S_2>>Antyszczepionkowcy<</S_2>> biją Andrzejowi Dudzie brawo<</S_20>>…

Do czego użyć inteligencji…

Monika Olejnik zaprosiła do „Kropki nad i” marszałka senatu, Tomasza Grodzkiego i podczas rozmowy spytała go o sprawę ataku na skrzynkę mailową ministra Dworczyka. Marszałek stwierdził: „<<S_3>>To jest bardzo poważna sprawa i przynajmniej ci, którzy narazili bezpieczeństwo państwa, powinni rozważyć, czy nie zakończyć swojej działalności w rządzie. (…)  Jeżeli do tego dodamy, że wicepremier do spraw bezpieczeństwa (Jarosław Kaczyński) na tajnym posiedzeniu Sejmu opowiada o planach inwazji Rosji na Polskę, to <<S_10>>nie wyobrażam sobie, żeby prezydent nie zwołał w trybie pilnym Rady Bezpieczeństwa Narodowego<</S_10>><</S_3>>”. Dziennikarka zadała też pytanie: „Czy Jarosław Kaczyński jest politykiem wybitnym?” <<S_13>>Marszałek po krótki namyśle stwierdził: „Niektórzy używają swojej inteligencji w złym celu<</S_13>>”. Wymiany poglądów na temat prezydenta Andrzeja Dudy <<S_5>>nie ma sensu przytacza<</S_5>>ć.

Rozpusta na uniwersytecie

<<S_12>>Nasza ulubiona małopolska kurator oświaty Barbara Nowak znów błysnęła intelekte<</S_12>>m. Parę dni temu napisała na Twitterze: „<<S_11>>Szok! Uniwersytet Jagielloński <<S_16>>zamienia się w agencję towarzyską<</S_16>>! Przygotowuje ofertę wg płci kulturowych. Pierwsza polska wyższa uczelnia, z historią od 1364 r. <<S_4>>stosuje segregację studentów po neomarksistowsku<</S_4>><</S_11>>”. Do swojego wpisu kurator załączyła obrazek pytania z ankiety, w którym studenci mają podać swoją płeć, a do wyboru mają m.in.: kobieta, mężczyzna, transkobieta, transmężczyzna, niebinarna. To ankieta dobrowolna, anonimowa i poufna, a dane w niej zebrane są przedstawiane władzom uczelni, a później na stronie Działu Bezpieczni. Wyniki ankiety mają też służyć badaniom naukowym. W liście otwartym do małopolskiej kurator rektor UJ profesor Jacek Popiel <<S_15>>napisał, że znając jej wcześniejsze wypowiedzi, nie oczekuje przeprosin za słowa wymierzone w członków wspólnoty akademickie<</S_15>>j.

Choć chciała, to nie dostała

Senatorowie w większości zagłosowali przeciwko popieranej przez PiS kandydaturze Lidii Staroń na Rzecznika Praw Obywatelskich. Niewątpliwie na wynik wpłynęło jej <<S_1>>żenujące wystąpienie<</S_1>> przed głosowaniem i brak odpowiedzi na pytania senatorów. Pytana o to  przez dziennikarzy pani senator stwierdziła: „Nie żałuję, bardzo się cieszę, że byłam kandydatem”. A pytana o przyczyny porażki powiedziała: „Jak się walczy o ludzi, a nie jest w tej czy innej partii, to tak właśnie jest”. No cóż, <<S_17>>jeśli głównym umotywowaniem kandydatury był fakt, że „bardzo chce”, to nie ma się czemu dziwi<</S_17>>ć.
