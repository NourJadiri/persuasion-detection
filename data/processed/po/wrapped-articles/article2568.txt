Kulisy rozmów Macrona z Putinem. Poznaliśmy powód inwazji na Ukrainę

"Prezydent, Europa i wojna" to francuski dokument, który przedstawia kulisy rozmów Emmanuela Macrona z Władimirem Putinem, Olafem Scholzem, Borisem Johnsonem czy Wołodymyrem Zełeńskim od 20 lutego aż do przyjazdu zachodnich przywódców do Kijowa. Prezydent Rosji na nagraniach mówi m.in. o motywie zaatakowania Ukrainy.

Główne motywy wyemitowanego w telewizji France 2 filmu w reżyserii Guya Lagache’a to <<S_9>>obawy przed eskalacją wojny na Ukrainie, ryzyko konfliktu nuklearnego, coraz bardziej radykalne działania Putina<</S_9>> i strategia dyplomacji, prowadzonej przez Pałac Elizejski.
To dlatego Putin zaatakował Ukrainę 

Lagache został upoważniony do nagrania całości rozmowy francuskiego prezydenta z prezydentem Rosji z 20 lutego, której fragmenty są publikowane od kilku dni w mediach.

"<<S_4>>To nie jest demokratycznie wybrany rząd. Oni doszli do władzy w wyniku zamachu stanu, ludzie byli paleni żywcem, doszło do rozlewu krwi i Zełeński jest jednym z odpowiedzialnych<</S_4>>” – mówił wtedy Putin.

Rosyjski polityk oświadczył również, że podstawą dialogu jest uwzględnianie interesów drugiej strony i <<S_7>><<S_1>>prorosyjscy separatyści<</S_1>> w Donbasie przekazali Ukraińcom takie propozycje, ale nie otrzymali na nie żadnej odpowiedz<</S_7>>i.

Macron zauważa natomiast, że stroną porozumień mińskich jest Rosja i nie przewidują one, by podstawą dialogu miały być propozycje przedstawione przez separatystów.

"Kiedy twój negocjator próbuje zmusić Ukraińców do rozmowy na podstawie planów separatystów, <<S_5>>nie odbywa się to w poszanowaniu porozumień mińskic<</S_5>>h. To nie separatyści będą przedstawiać propozycje dotyczące praw ukraińskich!" – mówi Macron.

Dodaje, że ma przed sobą tekst porozumień i jest w nich napisane: propozycje przedstawia rząd Ukrainy w konsultacji i za zgodą przedstawicieli niektórych rejonów Donbasu w ramach trójstronnej grupy kontaktowej. "Dokładnie to proponujemy. <<S_2>>Nie mam więc pojęcia, gdzie twój prawnik uczył się prawa<</S_2>>” – mówi Macron. Stwierdził też, że nie wie, <<S_12>>który prawnik mógłby zaświadczyć, że w suwerennym państwie teksty ustaw są przedstawiane przez grupy separatystów<</S_12>>, a nie demokratycznie wybrane władze.
Putin: <<S_8>>Jestem na siłowni i chciałbym już iść pograć w hokeja<</S_8>>

Prezydent Francji przekazał, że rozmawiał z Zełenskim i poprosił go o uspokojenie sytuacji w mediach społecznościowych i w ukraińskich siłach zbrojnych. Wezwał jednak Putina, by on również uspokoił rosyjskie siły zbrojne. "Wczoraj było dużo bombardowań. Jeśli chcemy dać dialogowi szansę, trzeba uspokoić sytuację w regionie" – dodał.

Macron przypomina o rozmowie z Joe Bidenem, który – jak zapewnił francuski prezydent – jest gotów spotkać się z Putinem, wobec czego prezydent Francji proponuje rozmowę między dwoma przywódcami w najbliższych dniach w Genewie. Putin odpowiada, że jest to propozycja warta rozważenia i należy ją omówić w gronie doradców obu prezydentów. Rozmowa kończy się uwagą Putina, iż <<S_10>>ćwiczy na siłowni i chciałby już iść pograć w hokej<</S_10>>a.

Doradcy Macrona, w tym główny doradca ds. dyplomatycznych Emmanuel Bonne, otwarcie mówią w filmie, że <<S_11>>Putin posługuje się kłamstwe<</S_11>>m.
Polityka zza kulis

Dokument rozpoczyna się relacją z przyjazdu Macrona do Kijowa i spotkaniem z Zełeńskim 8 lutego, podczas którego ujawnione są kulisy negocjacji handlowych między Francją a Ukrainą w kwestii zawierania kontraktów inwestycyjnych francuskich firm. Dokument dużo miejsca poświęcił również wystąpieniu Macrona na temat przyszłości Europy i jej wizji, które wygłosił w Parlamencie Europejskim w Strasburgu.

Lagache jest również świadkiem rozmów Macrona ze swoimi doradcami, jego przygotowań do wystąpień telewizyjnych i narad kryzysowych Rady Obrony w bunkrze pod Pałacem Elizejskim tuż po inwazji Rosji na Ukrainę 24 lutego. Scenom z wystąpień zachodnioeuropejskich polityków towarzyszą materiały filmowe z ataków m.in. na Kijów, Mariupol i drastyczne zdjęcia z Buczy. W otoczeniu Macrona <<S_3>>ogromne obawy wzbudziły ataki Rosji na ukraińskie elektrownie atomowe oraz "groźba drugiego Czarnobyla", jak również ryzyko wybuchu konfliktu nuklearneg<</S_3>>o.

W filmie nie pojawia się praktycznie kwestia Polski, krajów bałtyckich, Rumunii czy Mołdawii ani informacje, dotyczące fali uchodźców wojennych, przekraczających granice tych krajów. Pominięte zostały również wszystkie wystąpienia polskich i wschodnioeuropejskich przywódców zarówno na spotkaniu w Wersalu, jak i podczas szczytu 27 krajów UE na temat wojny na Ukrainie.

Film dużo miejsca poświęca natomiast relacjom i rozmowom Macrona z Scholzem oraz Bonne’a ze swoim niemieckim odpowiednikiem Jensem Ploetnerem. W rozmowach z Johnsonem, Macron podkreśla konieczność koordynacji działań UE z Wielką Brytanią w kwestii Ukrainy, natomiast dyskusje z Scholzem są głównie wymianą szczegółów na temat nastroju Putina i jego zapowiedzi dalszych działań."<<S_6>>Macron prowadzi wobec Putina dyplomację przecieków<</S_6>>" - ocenił dokument dziennik "Le Monde".