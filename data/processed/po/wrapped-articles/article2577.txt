Nowacka: Jesteśmy zgodni, aborcja dopuszczalna do 12. tygodnia

Nie wyobrażam sobie, by moje koleżanki i koledzy z partii odpuścili rzecz, w którą włożyli tyle wysiłku. Donald Tusk był sceptyczny, ale zobaczył skalę protestów kobiet i przyjął stanowisko przygotowane przez posłanki Platformy - uważa Barbara Nowacka.

Wygrywacie wybory i co się dzieje z aborcją?

<<S_5>>Prawo musi zostać zliberalizowan<</S_5>>e. Są gotowe projekty ustaw.

<<S_22>>Linia Koalicji Obywatelskiej jest spójna? Nie wydaje si<</S_22>>ę.

Jest. Ale sama zmiana prawa nie wystarczy: trzeba wprowadzić edukację seksualną, dostępną antykoncepcję oraz kampanię społeczną pokazującą prawdę.

Prawdę?

Tak. <<S_17>>Część wyborców PiS jest przeciwna zmianom, bo od lat jest poddawana propagandzi<</S_17>>e. Musimy pokazać, czym jest zakaz aborcji i co to znaczy liberalizacja.

A jaka jest prawda o liberalizacji?

Taka, że każda Polka będzie mogła przerwać ciążę do 12. tygodnia.

I to ma uspokoić wyborców PiS?

Warto choć uzmysłowić im, że te wybory i tak się dokonują, tylko w szarej strefie. <<S_28>>Trzeba pokazać, do jakich dramatów prowadzi złe praw<</S_28>>o. Jeśli tego nie pokażemy, <<S_30>>znów może pojawić się <<S_32>>pomysł władzy, by przykręcić śrub<</S_32>><</S_30>>ę.

Mówi pani o gotowych projektach. Jakich?

Jest choćby projekt Ratujmy Kobiety.

Był. Jako obywatelski, który przepadł w Sejmie.

Tak, sama go składałam jako inicjatywę obywatelską. Przepadł, ale fizycznie istnieje. Jest kompletny - zawiera kwestie edukacji seksualnej oraz dostępności antykoncepcji, są w nim rozwiązania regulujące klauzulę sumienia. Czyli to, co proponuje KO w ramach Paktu dla Kobiet.

Chcecie zakazać klauzuli?

Nie, to jest prawo lekarzy. Ale trzeba uwzględnić prawo pacjentek: muszą wiedzieć, do kogo idą. Dzisiaj nie wiedzą i to jest loteria. Co przekłada się nie tylko na kwestię aborcji, ale i dostępu do antykoncepcji.

W świetle wyroku Trybunału Konstytucyjnego w sprawie ustawy antyaborcyjnej ten projekt jest niekonstytucyjny?

<<S_13>>Ani to trybunał ani to wyrok. Gremium, które go wydało, nie może tworzyć prawa i dokonywać jego interpretacji. Jest obciążony pierwotnym grzechem, a to oznacza, że można go uznać za niebyły.<</S_13>>

Pierwszym krokiem, który chciałaby podjąć KO, były by więc zmiany w TK?

Na pewno musiałoby dojść do dużej reformy. Potrzebne byłyby przepisy przejściowe, by nie zachwiać systemem. Ale tak, taka jest koncepcja, pracują nad tym specjaliści. I wtedy de facto z automatu wrócilibyśmy do rzeczywistości, w której obowiązują poprzednie przepisy, również te dotyczące aborcji.

Na razie nie wygraliście wyborów, trudno zatem mówić o szansach waszego projektu. Ale jesteście w Sejmie, a kwestia aborcji zamiast zostać zliberalizowania, została zaostrzona. Co teraz?

To, co można zrobić nie naruszając <<S_31>>pseudoorzeczenia<</S_31>> TK, to usunąć zapis o karalności lekarzy. Najważniejsze, by kierowali na badania prenatalne. Żeby się nie bali przeprowadzenia aborcji ze względu na dobrostan psychiczny kobiety. Żeby się nie bali podejmować decyzji o ratowaniu kobiet.

Co jeżeli SN zajmie się kwestią dobrostanu psychicznego w kontekście aborcji, i uzna, że nie jest to przesłanka zgodna z ustawą?

<<S_23>>Nie mamy szans temu przeciwdziałać przy obecnej władz<</S_23>>y. <<S_18>>Uczynny sędzia Ziobry wyda wyrok, a wszystko przyjmie sejmowa większoś<</S_18>>ć.

Czy aborcja jest tematem politycznie do wygrania?

To nie jest temat polityczny, tylko społeczny.

Ale stał się polityczny. Politycy muszą zdecydować, co im się opłaca w tej kwestii.

<<S_11>>Opłaca się doprowadzić do sytuacji, w której kobiety są bezpieczn<</S_11>>e. A można to zagwarantować, dając im prawo do decydowania o tym, ile, z kim i kiedy będą mieć dzieci.

Opłaca się? Czyli co?

Nie umiem rozmawiać o sprawach fundamentalnych dla życia i zdrowia kobiet w kategoriach słupków poparcia.

Ale jest pani polityczką.

<<S_6>>Jakbym była politykiem PiS, to nie zastanawiałabym się, czy opłaca się wprowadzać restrykcje dla osób niezaszczepionyc<</S_6>>h. <<S_25>><<S_33>>To nie jest kwestia kalkulacji politycznych, tylko koniecznoś<</S_33>>ć. Mówienie, że partia musi patrzeć na sondaże, jako wytłumaczenie<</S_25>>…

<<S_16>>Ale KO chyba tak rob<</S_16>>i. Marszałkini Kidawa-Błońska mówiła w tym miesiącu, że aborcja jest złem. A Tusk przekonywał, że kompromis będzie dla Platformy problemem.

Wyborów nie wygra się na temacie aborcji. <<S_20>>Ale można je przegrać, kiedy Polki będą umierały, bo nie miały dostępu do zabieg<</S_20>>u.

Albo kiedy się poszarżuje w drugą stronę i powie, że mogą mieć aborcję na życzenie?

<<S_14>><<S_26>>Nie ma czegoś takiego jak „aborcja na życzenie”, tylko decyzja kobiety<</S_14>><</S_26>>: łatwiejsza, trudna lub bardzo trudna.

<<S_8>>Może politycy KO boją się, że społeczeństwo jest konserwatywne i stracą mówiąc o aborcji otwarcie?<</S_8>>

Nie jest już takie konserwatywne. Zmieniają się kobiety, zmienia się też klimat w małych miejscowościach. To było widać po protestach.

A jednak KO musi ciągle rozmawiać, jaka jest jej linia polityczna w tej kwestii.

Nie! Wszystkie 4 partie są zgodne, że do 12. tygodnia aborcja powinna być dopuszczalna. PO i Nowoczesna są za dodatkowym warunkiem, czyli konsultacją z psychologiem. Będziemy rozmawiać o szczegółach.

Rozmawiać można długo. Skąd pewność, że KO zmieni prawo?

Widzę, że wiele naszych posłanek, po wyroku TK, zmieniło nastawienie. <<S_21>>Widoczna jest też zmiana społeczna, gigantyczne przesunięcie w stronę pro choice - coraz więcej osób jest za liberalizacją praw<</S_21>>a. Na polityków, też tych konserwatywnych, mają wpływ ich żony i córki, które są bardziej świadome że to ich życie. Partie też przeszły zmiany.

Czyli jakby KO wygrała, to będzie zmiana?

Nie wyobrażam sobie, by moje koleżanki i koledzy z partii odpuścili rzecz, w którą włożyli tyle wysiłku. Donald Tusk na początku był sceptyczny. Ale zobaczył skalę protestów kobiet i przyjął stanowisko przygotowane przez posłanki Platformy. Na pewno w tej sprawie możemy współpracować z Lewicą. Natomiast jest wielki znak zapytania, jeśli chodzi o PSL i Polskę 2050 Szymona Hołowni. To będą trudni partnerzy.

W tej kadencji Sejmu nic się, pani zdaniem, nie zmieni?

W temacie aborcji? Nie. <<S_10>><<S_27>>Posłowie Zjednoczonej Prawicy są na krótkiej smyczy Kaczyńskieg<</S_10>><</S_27>>o. W tym kontekście niezwykle ciekawie zapowiada się głosowanie nad obywatelskim projektem „Stop aborcji”, który mówi m.in. o 25 latach więzienia za aborcję. Również dla kobiet. Ryszard Terlecki na konferencji powiedział, że odrzucą projekt w pierwszym czytaniu. Ale zaraz dodał, że nie będzie dyscypliny. <<S_15>>Zobaczymy więc, ilu polityków PiS jest w stanie wyrazić własne zdani<</S_15>>e.

Czyli mówiąc precyzyjnie: większość rządząca być może zagłosuje za wnioskiem o odrzucenie projektu w pierwszym czytaniu, który złoży…

Koalicja Obywatelska, zapewne też Lewica.

Projekt obywatelski zaostrzający prawo trafił do Sejmu, a po drugiej stronie jest projekt obywatelski “Legalna aborcja bez kompromisów” nadal bez wymaganych 100 tys. podpisów.

Proszę pytać komitet, który je zbiera.

Ale była pani zaangażowana w bliźniaczy projekt, „Ratujmy kobiety”.

Przewodniczyłam dwukrotnie temu komitetowi i dwukrotnie nie było problemu ze zbieraniem podpisów. Choć, nie ukrywam, że to ciężka praca. Ten, o który panie pytają, dotyczy polityczek Lewicy i organizacji kobiecych, a Inicjatywa Polska (której przewodniczy Nowacka – red.) nie została zaproszona. Strajk Kobiet postawił na Lewicę. Ale my wspieramy, np. w moim biurze poselskim, można złożyć pod nim podpis.

To pani dyplomatyczna odpowiedź na pytanie o brak jedności opozycji czy środowisk lewicowych w temacie aborcji?

Gdy zbierałam podpisy pod „Ratujmy kobiety”, też jedności politycznej nie było. Zapraszałam wszystkich do tej inicjatywy, bo uważam, że liczy się sprawa, a nie szyld partyjny. Nie umiem powiedzieć, dlaczego dziś przyjęto taką strategię wokół „Legalnej aborcji”. Dlaczego nie zbierano podpisów podczas ostatnich demonstracji? Dlaczego nie rozmawiano z nami na ten temat? Fakt, gdy zbieraliśmy podpisy w 2016 r. i 2017 r. nie było pandemii, atmosfera społeczna była nagrzana. To pozwalało mieć wiarę w to, że się uda. Także wyhamować zmiany. Bo pamiętajmy, że walczyłyśmy też przeciwko próbom zwiększenia kar za aborcję. I wtedy się udało.

A dziś? Po wyroku TK i po wydarzeniach w szpitalu powiatowym w Pszczynie atmosfera nie jest gorąca?

Dziś mamy atmosferę rozpaczy. Wychodzimy nie z ofensywnymi hasłami liberalizacji prawa, a z dramatycznym apelem: <<S_9>>„#AniJednejWięcej<</S_9>>”. <<S_19>>Prawda jest też taka, że <<S_12>>składanie projektów w dzisiejszym Sejmie nie ma sensu<</S_12>><</S_19>>, gdyż PiS ma za argument wspomniany wyrok <<S_7>>pseudotrybunał<</S_7>>u. I będzie mówił tak: <<S_3>>odrzucamy projekt, gdyż jest niezgodny z konstytucj<</S_3>>ą.

Podczas zbierania podpisów pod „Ratujmy kobiety” była inna sejmowa arytmetyka?

Nie, była równie trudna. Ale wtedy oprócz zbierania podpisów robiliśmy gigantyczną kampanię społeczną pokazującą prawdę, czyli: jak wygląda prawo aborcyjne, co znaczy dostęp do bezpiecznej, legalnej aborcji, jak ważna jest edukacja seksualna i skuteczna antykoncepcja. A także w jakiej sytuacji są kobiety, które idą do lekarza, a w gabinecie słyszą, że tu obowiązuje klauzula sumienia.

Jest pani za usunięciem art. 152 z Kodeksu karnego, który mówi o karaniu za dokonanie czy pomoc w aborcji?

Tak, do tego m.in. sprowadza się leżąca w Sejmie tzw. ustawa ratunkowa. Mówi właśnie o depenalizacji aborcji.

Dziś z tego artykułu padają oskarżenia pod adresem działaczek organizacji kobiecych.

Te działaczki pomagają w sytuacjach kryzysowych, gdy <<S_4>>państwo systemowo odwraca się od kobie<</S_4>>t. <<S_24>>Za chwile wszystko będzie odczytywane jako pomocnictwo. Jeśli podejdzie do mnie dziewczyna na ulicy, a ja jej podam numer do Aborcji bez granic, to też będę musiała spodziewać się zarzutów?<</S_24>> Pomoc w podjęciu decyzji o aborcji, w informowaniu o możliwych drogach nie powinna być karalna.

A lekarze? Jak dziś pani ocenia ich postawę? Z jednej strony mówią, że obawiają się zarzutów prokuratorskich. Z drugiej – słyszymy zarzuty o umywaniu rąk.

Nie można winić ich za to, że <<S_29>>państwem rządzą <<S_1>>fanatyc<</S_1>><</S_29>>y. Ich strach nie jest bezzasadny. <<S_2>>Dlatego naszym pomysłem na obecną sytuację jest zapewnienie lekarzom poczucia bezpieczeństw<</S_2>>a.

Jak?

Rozpoczynamy cykl spotkań z samorządowcami. Chcemy wykorzystać ich dobre praktyki, np. Warszawy i decyzji prezydenta miasta zaraz po wyroku TK – by szpitale działały, by nie zasłaniały się klauzulą sumienia. Trzeba też zorganizować pomoc prawną lekarzom. Z zakresu interpretacji obecnych przepisów, a także w sytuacjach doraźnych – to również zadanie dla samorządów.
