Tylko u nas: Greta Thunberg o kryzysie klimatycznym

Dzień Ziemi: Greta Thunberg o kryzysie klimatycznym

W pełnym pasji liście 18-letnia Szwedka wyjaśnia, dlaczego światowi przywódcy muszą podjąć bardziej radykalne działania, by zapobiec katastrofie.

Greta Thunberg miała zaledwie 15 lat, gdy w sierpniu 2018 r. rozpoczęła cotygodniowe protesty przed gmachem szwedzkiego parlamentu w Sztokholmie. Nie mogła pojąć, dlaczego nikt nie mówi o tym, jak wielkim problemem jest kryzys klimatyczny. Od tamtego czasu 18-letnia dziś aktywistka zmobilizowała do wyjścia na ulice miliony ludzi, a sama stała się jedną z najbardziej rozpoznawalnych twarzy ruchu na rzecz obrony środowiska na świecie.

W Dniu Ziemi, 22 kwietnia 2021 r., podczas szczytu klimatycznego organizowanego przez prezydenta Stanów Zjednoczonych Joego Bidena, przywódcy uczestniczących w nim krajów zaprezentują nowe zobowiązania w kwestii przeciwdziałania kryzysowi klimatycznemu, w tym projekt osiągnięcia zeroemisyjności do 2050 r. Będą je nazywać ambitnymi projektami. <<S_7>>Gdy porównamy to, co oferują nam najnowsze osiągnięcia naukowe, z tak zwanymi celami klimatycznymi, zobaczymy poważną lukę – tam, gdzie naprawdę trzeba działać, mamy opóźnienie wynoszące dziesiątki la<</S_7>>t.

Oczywiście należy wspierać wszelkie działania, które mają zapewniać nam bezpieczną przyszłość i chronić przed pogorszeniem warunków życia. Przedstawiane na szczycie cele mogłyby być świetnym punktem wyjścia, gdyby nie drobny szczegół – <<S_6>>pełno w nich luk i kruczków prawnyc<</S_6>>h. Takich, jak pomijanie emisji wynikającej z importu towarów, lotnictwa i transportu międzynarodowego oraz spalania biomasy. <<S_1>>Umożliwiają manipulowanie danymi wyjściowymi, wykluczanie sprzężenia zwrotnego i punktów krytycznych, ignorowanie kluczowego aspektu, jakim jest sprawiedliwy podział i historyczny udział w emisj<</S_1>>i. Z tego powodu wspomniane cele zależą w całości od abstrakcyjnych wyliczeń i praktycznie niedostępnych technologii. Nie mam teraz czasu, by wdawać się w szczegóły.

Rzecz w tym, że <<S_15>>możemy nadal korzystać z kreatywnej księgowości dotyczącej emisji dwutlenku węgla i oszukiwać w naszych obliczeniach, by udawać, że wyznaczane cele to właśnie to, czego teraz potrzebujemy.<</S_15>> Nie możemy jednak zapominać o tym, że choć oszukiwanie innych, a nawet samych siebie jest możliwe, natury i fizyki nie da się oszukać. Nieważne, czy będziemy prowadzić obliczenia uczciwie czy nie, <<S_12>>emisje są fakte<</S_12>>m.

Ludzie sprawujący władzę nie są pociągani do odpowiedzialności, ponieważ świadomość tego zagadnienia jest nadal niewielka. To tu tkwi sedno problemu. Jeśli nazywasz ich zobowiązania <<S_11>>„odważnymi”<</S_11>> lub <<S_10>>„ambitnymi”<</S_10>>, nie rozumiesz do końca, w jak poważnej sytuacji się znaleźliśmy.

Spotkałam się z wieloma światowymi przywódcami. Nawet oni sami przyznają, że cele przez nich wyznaczane nie odpowiadają zobowiązaniom, jakich się podjęli. To zupełnie naturalne. <<S_3>>Przecież robią tylko to, co uważają za możliwe do wykonania w związku z sytuacją polityczną. Ich zadaniem jest spełnianie życzeń wyborców, a jeśli wyborcy nie domagają się prawdziwych działań mających zatrzymać katastrofę klimatyczną, <<S_4>>oczywistym jest, że nic się nie zmien<</S_4>><</S_3>>i. Na szczęście tak właśnie działa demokracja. To opinia publiczna rządzi wolnym światem. Jeśli pragniemy zmiany, musimy zwiększać świadomość społeczną i pokazywać, że to, <<S_9>>co wydaje się niemożliwe, może stać się możliw<</S_9>>e.

Rozumiemy, że świat jest skomplikowany, że wielu ludzi robi, co może, a to, czego potrzebujemy, nie jest łatwe. Oczywiście, nawet niewystarczające cele są lepsze niż nic. Nie możemy jednak zadowalać się czymś tylko dlatego, że to lepsze niż nic. Musimy robić więcej. <<S_16>>Musimy uwierzyć, że jesteśmy w stanie to zrobić<</S_16>> – a naprawdę jesteśmy. Jeśli się zjednoczymy i postawimy sobie określony cel, <<S_2>>rzeczy niemożliwe przestaną istnie<</S_2>>ć.

Nie jestem gotowa, by się poddać

Światowi przywódcy przyznają się do kapitulacji wobec celu 1,5°C. Rezygnują ze swoich obietnic i z naszej przyszłości. Nie wiem, jak wy, ale ja wiem, że <<S_17>>nie jestem gotowa, żeby się podda<</S_17>>ć. <<S_19>>Nigdy się nie podda<</S_19>>m. Będziemy walczyć o bezpieczną przyszłość. Znaczenie ma nawet ułamek stopnia, zawsze będzie miał znaczenie.

Możecie mówić, że jesteśmy naiwni, wierząc, że zmiana jest możliwa. W porządku. Ale my przynajmniej <<S_18>>nie jesteśmy na tyle naiwni, by sądzić, że nasze problemy zostaną rozwiązane przez kraje i firmy wyznaczające ogólnikowe, odległe i niewystarczające cele<</S_18>>, jeżeli nie spotkają się z naciskami ze strony mediów i opinii publicznej.

Luka pomiędzy tym, co trzeba zrobić, a tym, co rzeczywiście robimy, z minuty na minutę staje się coraz większa. Luka pomiędzy koniecznymi działaniami a poziomem świadomości i uwagi poświęcanej problemowi staje się coraz bardziej <<S_13>>absurdaln<</S_13>>a. A luka pomiędzy tak zwanymi celami klimatycznymi ,a dostępnymi obecnie rozwiązaniami naukowymi powinna przestać być ignorowana.

Te luki w działaniach, świadomości i brak czasu to najbardziej oczywisty problem, o którym się nie mówi. <<S_14>>Prawdziwa zmiana nie będzie możliwa do czasu, aż się nim zajmiem<</S_14>>y. <<S_8>>Bez konkretnych działań nie znajdziemy jego rozwiązani<</S_8>>a.

<<S_5>>Król jest nagi – skończmy z przymykaniem na to ocz<</S_5>>u.
