Rosja może uniknąć bankructwa. <<S_17>>Zachodnia <<S_20>>machina nakładania sankcji<</S_20>> wyraźnie się zacięła<</S_17>>

Nie jest pewne, czy obecne sankcje wystarczą dla obalenia Władimira Putina. <<S_13>>Ale przekonać Unię do nowych Joe Bidenowi będzie bardzo trudn<</S_13>>o.

U progu drugiego miesiąca wojny na Ukrainie <<S_23>>zachodnia <<S_21>>machina nakładania kar na Rosję<</S_21>> wyraźnie się zacięł<</S_23>>a. Po czterech rundach restrykcji koordynowanych przez Amerykę, Unię i Wielką Brytanię nie widać na razie nowych inicjatyw. I to mimo że udział w ten czwartek w Brukseli Joe Bidena w szczycie UE i NATO byłby znakomitą okazją do ich ogłoszenia.

Amerykański prezydent od początku stawiał sprawę jasno: Stany nie wezmą bezpośredniego udziału w ukraińskiej wojnie. Dlatego obok dostarczania broni Ukraińcom <<S_3>>bezprecedensowe sankcje zawsze były głównym narzędziem USA dla pokonania Kreml<</S_3>>a. Chodziło o podniesienie tak wysoko ceny inwazji dla otoczenia Władimira Putina i szerzej rosyjskiego społeczeństwa, aby zdecydowali się na <<S_18>>obalenie dyktatora<</S_18>> lub przynajmniej skłonienie go do zaprzestania walk.

Spadek, ale nie dramat

Czy to się udało? Źródła dyplomatyczne zalecają cierpliwość. Ich zdaniem dopiero w kwietniu będą w pełni odczuwalne dla Rosjan nałożone przez Zachód restrykcje.

Mimo wszystko Goldman Sachs ogłosił swoją ocenę skutków strategii forsowanej przez Bidena. <<S_19>>Jej obraz jest mieszan<</S_19>>y. Bank spodziewa się, że w tym roku dochód narodowy kraju załamie się o 10 proc. To tyle, co w czasie kryzysu w 1998 r., który zmusił do odejścia Borysa Jelcyna i otworzył drogę do władzy dla Putina. Nawet w środku kryzysu finansowego w 2009 r. recesja (7,8 proc.) była płytsza.

Jednak w tamtych przypadkach chodziło o załamanie czysto gospodarcze bez konfliktu, który może zjednoczyć Rosjan wokół władzy. <<S_7>>Czy faktycznie rosyjska opinia publiczna będzie gotowa do poświęceń w imię odbudowy imperium, nie wiadom<</S_7>>o. Na razie 58 proc. ankietowanych popiera wojnę, a 23 proc. jest jej przeciwnych. Ogromną w tym rolę odgrywa jednak <<S_16>><<S_5>>machina propagandowa Kremla<</S_5>>, która nie dopuszcza do poznania prawdy przez Rosjan<</S_16>> np. w sprawie liczby ofiar wśród rosyjskich żołnierzy walczących na Ukrainie. Ta jednak prędzej czy później wyjdzie na jaw, podobnie jak koszty gospodarcze inwazji.

<<S_10>>Te ostatnie mogą być jednak mniejsze, niż się spodziewan<</S_10>>o. <<S_4>>Goldman Sachs przyznaje, że Rosja raczej uniknie niekontrolowanego bankructw<</S_4>>a. A to dlatego, że korzysta na spowodowanym przez wojnę wzroście cen surowców, przede wszystkim nośników energii. Dlatego zdaniem banku nawet w tym roku Moskwa zachowa nadwyżkę rachunku bieżącego, co pozwoli jej na poluzowanie restrykcji walutowych (zakaz wywozu więcej niż 5 tys. USD). Zapewne uda się też bankowi centralnemu zachować pewną kontrolę nad kursem rubla. Goldman Sachs spodziewa się 20-procentowej inflacji. To dużo, jednak nie na tyle, aby ceny wymknęły się spod kontroli.

W poniedziałek Wołodymyr Zełenski apelował do Zachodu, aby zrobił więcej. Zachęcał Unię do pójścia w ślady USA i Wielkiej Brytanii, które wprowadziły embargo na import rosyjskiej ropy. Więcej: ukraiński prezydent forsował wstrzymanie całego handlu z Rosją i zamknięcie dla jej statków europejskich portów.


Broń chemiczna

Wątpliwe jednak, aby tak się stało, przynajmniej na razie. <<S_15>>Polska, kraje bałtyckie, Dania czy Irlandia należą do wąskiego grona krajów Unii, które opowiadają się za wstrzymaniem importu rosyjskiej ropy, jednak Niemcy są temu stanowczo przeciwn<</S_15>>e. <<S_11>>Sprzeciw Berlina uważa zaś za dobry pretekst do ograniczenia kosztów sankcji szereg innych krajów Wspólnoty, jak Włochy i Francj<</S_11>>a. Gdy zaś idzie o całkowite wstrzymanie wymiany handlowej z Rosją, <<S_8>>Mateusz Morawiecki nie zdołał przekonać do tego nawet kluczowego partnera z regionu: Czec<</S_8>>h.

Niemcy obawiają się, że <<S_14>>dalsze, forsowne zaostrzanie sankcji wepchnie Zachód w głęboki kryzys gospodarczy, m.in. z powodu gwałtownego wzrostu cen nośników energi<</S_14>>i. Ostrożność USA bierze się z czegoś innego. Przed wylotem do Europy prezydent Biden ostrzegł sojuszników, że <<S_2>>Putin z coraz większym prawdopodobieństwem może sięgnąć po broń chemiczną i biologiczną na Ukraini<</S_2>>e. Miałyby o tym świadczyć zarzuty Kremla, że to Ukraińcy prowadzą przy wsparciu Amerykanów program broni chemicznej: dobry pretekst, aby samemu użyć tej zakazanej broni.

Biały Dom obawia się więc, że <<S_12>>coraz bardziej zdesperowany sytuacją na froncie Putin zdecyduje się na niekontrolowane ruch<</S_12>>y. W tym kontekście być może również nakładanie sankcji na Rosję powinno być stopniowe – zastanawiają się dyplomaci.

Sygnałem narastającej frustracji w Moskwie jest też wezwanie do rosyjskiego MSZ amerykańskiego ambasadora Johna Sullivana. Usłyszał on, że stosunki dyplomatyczne Rosji ze Stanami są <<S_6>>„u progu zerwania”<</S_6>> z powodu nazwania w zeszłym tygodniu przez Bidena Putina <<S_1>>„zbrodniarzem wojennym<</S_1>>”.

– <<S_22>><<S_9>>Kraj, który jest poruszony takim określeniem, a jednocześnie stale dopuszcza się masowej rzezi na ludności cywilnej<</S_9>>, nie może być traktowany poważnie<</S_22>> – wskazał rzecznik Departamentu Stanu Ned Price. USA nawiązały stosunki dyplomatyczne z ZSRR w 1933 r. i nigdy ich nie zerwały.

