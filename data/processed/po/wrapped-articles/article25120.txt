Brytyjski dziennikarz wskazuje cztery scenariusze obalenia Putina

<<S_10>>Inwazja na Ukrainę<</S_10>> ukazała prawdziwe oblicze Władimira Putina i pomogła Zachodowi zrozumieć, że od dawna jesteśmy w stanie wojny z Rosją – uważa John Sweeney, brytyjski dziennikarz śledczy i pisarz, autor wydanej w czwartek książki "Killer in the Kremlin". Wśród możliwych scenariuszy obalenia Putina wskazuje m.in. na grupy niezadowolone z działań prezydenta Rosji. Przywołuje także historie cara Mikołaja II i Adolfa Hitlera.

"Najszybszą i najlepszą drogą do zapewnienia bezpieczeństwa Zachodowi jest odsunięcie Putina od władzy, a to może się stać poprzez umożliwienie ukraińskim wojskom osiągnięcia zdecydowanego zwycięstwa, takiego, że rosyjskie wojska zostaną wypchnięte z całej Ukrainy i upokorzone. <<S_1>>A to zapewne uruchomi serię zdarzeń, podobnych do tych, które spotkały Mikołaja II<</S_1>>" – przekonywał.

Cztery scenariusze obalenia Putina

Sweeney wskazał kilka możliwych scenariuszy obalenia Putina. Pierwszy to, że zrobią to oligarchowie, którzy jak mówił, są wściekli na Putina za to, że w efekcie sankcji zostali zrujnowani lub na pół zrujnowani.

Drugi, że zrobią to generałowie, ci, którzy jeszcze nie zginęli na froncie, bo oni też są <<S_5>>wściekli<</S_5>> za to, że dostali zadanie – będące wobec hartu ducha Ukraińców i coraz lepszego sprzętu w ich posiadaniu – faktycznie niemożliwe do wykonania.

Trzeci to, że Putin, który, jak się podejrzewa, obsesyjnie dba o swoje zdrowie i często poddaje się operacjom, po którejś z nich nie obudzi się z narkozy.

Wreszcie najbardziej prawdopodobny według Sweeneya, że <<S_4>>Putin, który przez lata zlecał trucie innych, na koniec sam się otruje, jak Adolf Hitler.<</S_4>>

"Sądzę, że jeśli rosyjska armia zostanie pokonana, to jej dowódcy oraz kluczowe osoby w resortach siłowych zwrócą się przeciw Putinowi. Do tego konieczne jest wysyłanie ciężkiego sprzętu w odpowiednich ilościach. Wielka Brytania wysyła, ale np. <<S_3>>Włochy, Niemcy czy Francja nie robią tyle, ile mogłyb<</S_3>>y. Z kolei USA jak zwykle wkraczają do wojny późno – pamiętajmy, jak było w 1917 i 1941 r. – ale jak już to robią, to robią to dobrze. Systemy HIMARS robią różnicę, bo mają większy zasięg niż rosyjskie systemy" – zauważył.

<<S_14>>Putin ma za małą armię, żeby podbić Ukrainę<</S_14>>

Mówiąc o niemożliwej do wykonania misji podbicia Ukrainy, Sweeney przywołał własne, dokonane jeszcze na długo przed inwazją, wyliczenia wskazujące, że potrzeba byłoby do tego kilka razy więcej wojska, niż rosyjski prezydent rzucił na ten kraj.

"Zawsze do ataku potrzeba więcej sił atakujących niż broniących – ten stosunek wynosi zwykle 3:1. Jeśli byłoby 3:1, to oznacza, że skoro Ukraina miała 200 tys. żołnierzy, ale też 100 tys. policjantów i uzbrojonych funkcjonariuszy innych służb, Rosja powinna była zaatakować siłami liczącymi 900 tys. osób. Ale biorąc pod uwagę wolę walki Ukraińców, którzy bronią swoich domów, ten stosunek faktycznie wynosi 7:1. To oznacza, że <<S_16>>potrzeba byłoby 2,1 mln ludzi, a nie 200 tys., których Putin faktycznie wysła<</S_16>>ł. Moje wyliczenia były dobre, a Putina i CIA – nie" – podkreślił Sweeney.

Dodał też, że decyzja, by wobec niepowodzenia zrezygnować z walki o Kijów, zostawić północ Ukrainy i skoncentrować się na południowym wschodzie, była z militarnego punktu widzenia słuszna i świadczy o tym, że Putin zrozumiał swój błąd i – mimo pewnego odizolowania od świata, w którym od czasu pandemii COVID-19 przebywa – pozostaje racjonalnym aktorem.

Brytyjski dziennikarz przywołał opinię Siemiona Głuzmana, ukraińskiego psychiatry, który w czasach sowieckich jako pierwszy publicznie sprzeciwił się używaniu psychiatrii do prześladowania dysydentów, że <<S_12>>Putin jest raczej zły niż szalony<</S_12>> (<<S_15>>"bad, not mad"<</S_15>>). "To jest w pewnym sensie dobrą wiadomością, bo nie użyje broni nuklearnej. Wie, że gdyby jej użył, byłby to koniec Rosji" – powiedział Sweeney.

<<S_9>>Budowa Rosji po Putinie będzie bardzo trudna<</S_9>>

Mówiąc o przyszłości Rosji, podkreślił, że nie można patrzeć na nią tylko przez pryzmat Putina. "Nie zgadzam się, że nie ma innej Rosji niż Putin. Jest Rosja Natalii (Estemirowej), Borisa (Niemcowa), Aleksieja (Nawalnego). Problem w tym, że <<S_8>>ta inna Rosja jest truta, do niej strzelają, jest więzion<</S_8>>a. Tym, na co możemy mieć nadzieję, jest to, że presja na Władimira Putina będzie tak wielka, że stanie się przytłaczająca i wtedy powstanie nowa Rosja. I prośba do moich rosyjskich przyjaciół jest taka – <<S_11>>nie spieprzcie tego<</S_11>>" – wezwał Sweeney. Przyznał jednak, że <<S_13>>budowa tej nowej Rosji będzie bardzo trudnym wyzwanie<</S_13>>m.

"Problemem jest to, że <<S_6>>Putin sprawuje władzę od 22 lat, a to spowodowało erozję i przegnicie wszystkich instytucji w kraju. Zanim został szpiegiem, był gangstere<</S_6>>m. Co robią gangsterzy? Pilnują, by nie było nowych ludzi poza tymi, z którymi dorastali. Putin jest niezwykle lojalny, ale też wymaga niezwykłej lojalności. <<S_2>>W Rosji nie ma żadnych instytucji, które mogłyby się zastąpić ten <<S_7>>gangsterski system<</S_7>><</S_2>>" – ocenił brytyjski dziennikarz śledczy i pisarz.