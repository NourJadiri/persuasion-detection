<<S_17>>ODRUCH SERCA, GLĄTWA UMYSŁU<</S_17>>

Aby Ukraina wygrała, <<S_14>>Putina powinien trafić szla<</S_14>>g. <<S_9>>Polacy robią wszystko, żeby padł ze śmiech<</S_9>>u.

„Jestem zbudowany, że inicjatywa, która wyszła z Sandomierza, znalazła pozytywny odbiór w takich miastach jak Warszawa, Kraków, Rzeszów, Białystok i Płock. Wierzę, że hymn Ukrainy wybrzmi zamiast hejnałów w innych polskich miastach” – zaapelował do obywateli wolnego świata burmistrz Sandomierza Marcin Marzec.

<<S_8>>Żeby Putinowi poszło w pięty<</S_8>> oraz „w ramach solidarności z Ukrainą”, na jarocińskim ratuszu wywieszona została ukraińska flaga.

„Zachęcam biblioteki do włączenia się do akcji »Serce dla Ukrainy«. Wystarczy wywiesić serca w widocznym miejscu (oknach, drzwiach, regałach, przy ladzie, w czytelniach) i zdjęcia niebiesko-żółtych serc zamieścić na Facebooku z hashtagiem #SolidarnizUkrainą. Stwórzmy razem galerię zdjęć <<S_16>>»Serc dla Ukrainy«<</S_16>>” – dołożyła kamyczek do zwycięstwa nad agresorem biblioteka w Międzychodzie.

Warszawski Festiwal Piwa też dał odpór <<S_2>>rosyjskiej soldatesc<</S_2>>e. „<<S_15>>W tym trudnym czasie potrzebna jest przede wszystkim pomoc Ukraińco<</S_15>>m. Brakuje mam słów, ale nie nadziei. Społeczność związana z piwem rzemieślniczym w szybkim tempie zareagowała na bieżącą sytuację, tworząc specjalne piwa” – oświadczyli organizatorzy.

Skoro cały naród polski walczy z <<S_19>>rosyjskim imperializmem<</S_19>>, to nie mogło w tej walce zabraknąć tatuażystów. Wrocławska Chimera Tattoo wszystkie pieniądze zarobione na wytatuowaniu każdej ukraińskiej flagi przeznaczyła na pomoc Ukrainie. Jack Galan Art Studio ze Szczecina – to samo: dochód za tatuaże z symbolem żółtoniebieskiego serca został przeznaczony na zbiórkę. Minimalny koszt tatuażu to 100 zł. <<S_5>>Skromność tatuażystów nie pozwoliła im mówić, ile ukraińskich dziar wykonano przez kilkanaście dni akcj<</S_5>>i.

W internecie walka z Putinem idzie pełną parą. „<<S_7>>Bezprawne i niesprowokowane działania militarne Rosji na Ukrainie<</S_7>>” zmuszają internautów do bojkotowania rosyjskich produktów. Żeby to zrobić, portale społecznościowe każą czytać cyfry na kodzie kreskowym. Jeśli pierwsze 3 cyfry będą z zakresu 460-469, znaczy, że rzecz została wyprodukowana w Federacji Rosyjskiej i nie wolno jej kupować. Chyba że rosyjska firma działa na terenie innego kraju. Wtedy będzie miała zupełnie inne cyferki, ale też jej nie wolno kupować. <<S_1>>Produkowana z rosyjskiej ropy benzyna z Orlenu jest oczywiście produktem na wskroś polski<</S_1>>m.

Bardziej zaawansowani internauci rzucili się na sianie <<S_11>>antyrosyjskiego hakerskiego cyberterroryzm<</S_11>>u. Ataki, wycieki danych i samo przełamywanie zabezpieczeń <<S_13>>zrobiły jednak kuku<</S_13>> nie rosyjskim firmom, ale wywiadom różnych krajów, które od dawna szpiegowały te bazy danych. Dlatego pojawiły się apele do <<S_10>>hakerów dobrej woli<</S_10>>, <<S_4>>żeby się nie wpieprzali<</S_4>>, bo przez włamania cała wieloletnia robota wywiadowcza CIA i Mosadu <<S_3>>idzie się jeba<</S_3>>ć. Stąd na stronach dla polskich włamywaczy sieciowych pojawiły się takie apele: „Grzebiąc w krytycznych systemach, możecie przeszkodzić komuś, kto już tam mieszka i może osiągnąć efekt o wiele większy od tego, co sami zaplanowaliście. Ukraina bez wątpienia otrzymuje cenne informacje wywiadowcze od krajów NATO, a spora ich część zapewne pochodzi ze świata cyber. Nie popsujcie tego”.

Inni <<S_6>>internetowi polscy mieszacze<</S_6>> niebędący hakerami umyślili sobie, że <<S_12>>zrobią niedobrze Putinowi<</S_12>>, spowalniając rosyjskie sieci. Spowolnili, ale nie te oficjalnie ocenzurowane przez Kreml, lecz takie, z których korzystali rosyjscy internauci, którzy chcieli wiedzieć więcej niż to, że rosyjskie wojsko dzielnie bije zabijających własnych cywilów <<S_18>>nazistów z Ukrain<</S_18>>y.
