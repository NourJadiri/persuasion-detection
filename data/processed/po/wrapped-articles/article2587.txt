"<<S_16>>Po Stronie Polski<</S_16>>". Konfederacja ruszyła z ofensywą programową

Konfederacja ruszyła z ofensywą programową „Po Stronie Polski”, podczas której politycy ugrupowania spotkają się z wyborcami w 16 miastach wojewódzkich. Będą przekonywać m.in. do swoich postulatów antyinflacyjnych, rozwoju energetyki i przemysłu obronnego.

W rozmowie z PAP poseł Konfederacji Robert Winnicki przypomniał, że ubiegłoroczna ofensywa programowa Konfederacji „Polska na nowo”, opierała się na pięciu podstawowych postulatach: „niskich i prostych podatkach, sprawnej i dostępnej ochronie zdrowia, efektywnej i nowoczesnej edukacji, niższych kosztach życia i państwie prawa”. Według Winnickiego, ta ofensywa przyniosła partii „bardzo dobre efekty i stabilny wzrost notowań”.

Jak dodał, rozpoczęta w piątek lipcowa ofensywa zatytułowana „Po Stronie Polski”, ma być odpowiedzią na nowe wyzwania, a zwłaszcza na „<<S_3>>zduszenie szalejącej inflacji<</S_3>>”. W tym zakresie Konfederaci będą prezentować pakiet własnych projektów ustaw, takich jak <<S_14>>„Tani prąd”, „Tani węgiel”, „Tanie paliwa”<</S_14>>, czyli wpisujące się w konsekwentnie postulowane przez ugrupowanie obniżanie podatków i kosztów życia.

Według posła, <<S_17>>kolejne postulaty programowe są odpowiedzią Konfederacji na wojnę na Ukrainie i konieczność wzmacniania bezpieczeństwa Polsk<</S_17>>i. – Jesteśmy zdecydowanymi przeciwnikami agresji rosyjskiej na Ukrainę, <<S_1>>jesteśmy zdecydowanymi zwolennikami budowy silnej i nowoczesnej polskiej armii.<</S_1>> A fakt, że <<S_8>>chcemy opierać nasze <<S_13>>bezpieczeństwo na polskiej armii<</S_13>>, na polskim przemyśle zbrojeniowym, nie jest tezą prorosyjską, jest tezą propolską<</S_8>> – zaznaczył Winnicki.

W tym kontekście poseł wskazał na konieczność pilnego odtworzenia zdolności defensywnych, w tym obrony przeciwlotniczej, przeciwrakietowej i artylerii. – <<S_18>>Stawiamy na polski przemysł zbrojeniowy, a nie obce zakupy<</S_18>> – podkreślił.

Mówiąc o postulacie „podnoszenia zdolności militarnych Polaków”, Winnicki przekonywał, że „każdemu Polakowi powyżej 16. roku życia trzeba zapewnić możliwość wzięcia udziału w podstawowym, bezpłatnym szkoleniu wojskowym”. Opowiedział się też za liberalizacją prawa do posiadania broni. – Polska rozbrojona, <<S_5>>to stan, któremu się sprzeciwiamy i zamierzamy przeciwko temu walczyć<</S_5>> – zadeklarował.

Poseł przyznał, że Konfederacja sprzeciwia się „<<S_2>>imigracji socjalnej<</S_2>>, ściąganej do Polski tylko po to, by państwo polskie płaciło imigrantom za sam fakt przebywania”. Według niego, system ten jest nieszczelny, co powoduje, że „<<S_12>>Ukraińcy mogą pobierać polskie świadczenia przebywając na Ukrainie, a nawet w innym państwie UE<</S_12>>”.

Winnicki podkreślił, że Konfederacja <<S_23>>uznaje ewentualną Unię Polsko-Ukraińską za <<S_20>>„mrzonki”<</S_20>><</S_23>>, co – jak zastrzegł – wcale nie wyklucza wspierania Ukrainy przez Polskę, „jednak z <<S_10>>efektywną obroną własnych interesów, również w warstwie tożsamościowej, historycznej i symbolicznej<</S_10>>”.

– Jednoznacznie <<S_9>>żądamy od władz państwowych odrzucenia kultu Stepana Bandery i uznania rzezi wołyńskiej za ludobójstw<</S_9>>o. <<S_4>>Oczekujemy też pełnego poszanowania praw polskiej mniejszości narodowej na Ukrainie<</S_4>> – oświadczył.

Pytany o plany na oficjalną kampanię wyborczą przez wyborami parlamentarnymi i zaostrzającą się już rywalizację między jej dwoma głównymi uczestnikami – PiS i PO, poseł zauważył, że w Polsce „trwa <<S_22>>permanentna kampania wyborcza<</S_22>>”.

– Konfederacja – jako jedyna partia – miała w mijającej kadencji odwagę przeciwstawić się ogólnie obowiązującym trendom w sprawie polityki lockdownowej podczas pandemii i drukowaniu pieniędzy, co jest zasadniczą przyczyną inflacji. Mamy też odwagę przeciwstawiać się narracji, że Polska musi teraz stać się jakąś federacją polsko-ukraińską w związku z wybuchem wojny na Ukrainie. Myślę, że wyborcy to docenią w zbliżających się wyborach – powiedział Winnicki.

Zwrócił też uwagę na rosnący w badaniach sondażowych odsetek wyborców <<S_24>>„nieprzekonanych”<</S_24>>, do których Konfederacja chce dotrzeć i „dodać otuchy” wobec – jak mówił – znaczącego „<<S_15>>zużycia obecnej władzy i niewiarygodności opozycji pod przywództwem Donalda Tuska<</S_15>>”.

Winnicki ocenił, że w takiej sytuacji „2023 rok jest – być może jak nigdy wcześniej – szansą na to, żeby <<S_6>><<S_7>>duopol<</S_7>> (PiS-PO) przełamać<</S_6>>”. – <<S_19>>Ostrzymy sobie zęby, żeby ten duopol przełamać<</S_19>> i czujemy, że jest to możliwe. Chcemy, żeby osoby niezdecydowane, co do wyborów politycznych, przekonać, że Konfederacja jest odpowiedzią na ten <<S_11>>uwiąd klasy politycznej,<</S_11>> z jakim mamy do czynienia w Polsce. Konfederacja ma do zaproponowania program innego rządzenia państwem, niż miało to miejsce do tej pory. <<S_21>>I sądzę, że Polacy tego oczekują<</S_21>> – powiedział Winnicki.
