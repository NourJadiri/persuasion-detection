Japonia ogłosiła nowe sankcje na Rosję

Japoński rząd zdecydował o rozszerzeniu sankcji nałożonych na Rosję za jej <<S_1>>agresję<</S_1>> na Ukrainę - informuje agencja Jiji Press. Na liście nowych restrykcji znalazło się m.in. zamrożenie aktywów 141 osób, w tym premiera Rosji Michaiła Miszustina, a także zakaz eksportu do 71 powiązanych z Rosją organizacji.

Na liście organizacji, do których nie będzie już można eksportować zaawansowanych technologicznie japońskich produktów, znalazły się rosyjskie instytucje naukowe oraz podmioty powiązane z przemysłem zbrojeniowym.

Japońskie sankcje indywidualne nałożono na wysokich rangą rosyjskich urzędników oraz liderów organizacji zbrojnych separatystycznych, zależnych od Rosji republik w ukraińskim Donbasie - czyli tzw. Ługańskiej i Donieckiej Republiki Ludowej.

Nowe sankcje na Rosję. "Będziemy pracować nad zwiększeniem presji"

Jesteśmy wyjątkowo <<S_2>>zszokowani<</S_2>>, widząc dewastację, głęboki kryzys humanitarny i <<S_4>>kompletne zniszczenie<</S_4>> każdego ukraińskiego miasta, które stało się <<S_3>>ofiarą rosyjskiej agresji<</S_3>> - przekazał główny sekretarz japońskiego rządu Hirokazu Matsuno.

"Wraz z państwami grupy G7 będziemy pracować nad zwiększeniem presji na Rosję" - dodał.

Premier Fumio Kishida zapowiedział w poniedziałek po wideokonferencji przywódców grupy G7 stopniowe odejście Japonii od importu ropy naftowej z Rosji.

