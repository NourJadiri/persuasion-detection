Putin wykorzysta śmierć Duginy? "Kreml może stymulować swoje społeczeństwo"

Po śmierci Darii Duginy, córki rosyjskiego ideologa, <<S_18>>eksperci są przekonani, że <<S_6>>rosyjska propaganda<</S_6>> będzie wykorzystywała tajemnicze zdarzenie do podsycania nastrojów antyukraińskich i zainteresowania wojną w Ukraini<</S_18>>e. Z drugiej strony, Kreml nie będzie zainteresowany mitologizacją Aleksandra Dugina i jego <<S_22>>ultranacjonalistycznych poglądó<</S_22>>w. – Czeka nas ciąg dalszy wewnętrznej rozgrywki służb na Kremlu. <<S_2>>Najpierw wykorzystają zamach, by później przejść nad nim do porządku dziennego<</S_2>> – mówią nam eksperci.

Przypomnijmy, w sobotę wieczorem w wybuchu samochodu na autostradzie pod Moskwą zginęła Daria Dugina, córka Aleksandra Dugina, jednego z głównych ideologów Kremla, zwolennika rosyjskiego imperializmu i inwazji na Ukrainę. Autem miał jechać Dugin, ale w ostatniej chwili przesiadł się do innego pojazdu. <<S_13>>Według rosyjskiej służby bezpieczeństwa (FSB) zamach zorganizowała i przeprowadziła obywatelka Ukrainy. Szybko się jednak okazało, że dowody na jej winę spreparowan<</S_13>>o. A ukraińskie władze stanowczo odcięły się od zdarzenia.


W tym samym czasie w Rosji – według niezależnego portalu Meduza – spada zainteresowanie wojną. Rosjanie zaczynają być zmęczeni tematami związanymi z <<S_15>>"operacją specjalną"<</S_15>> w Ukrainie.

Jak informuje portal, świadczą o tym także wyniki badań przeprowadzonych przez prywatny holding Romir. "Wynika z nich, że oglądalność najważniejszych federalnych kanałów spadła o co najmniej osiem procent. Większość czasu antenowego w rosyjskiej telewizji zajmują teraz polityczne talk-showy, w których gospodarze i uczestnicy rozmawiają o Ukrainie i <<S_14>>"wrogich krajach Zachodu"<</S_14>> – czytamy w analizie.

"Kreml będzie stymulować społeczeństwo"

Czy <<S_4>>rosyjska propaganda<</S_4>> będzie więc wykorzystywać zamach na córkę rosyjskiego ideologa do ponownego zainteresowania wojną? Czy będzie budować mit Dugina na bazie tajemniczego zdarzenia? Według ekspertów, z którymi rozmawiała Wirtualna Polska, z racji wewnętrznych walk o władzę na Kremlu, temat zamachu będzie krótkotrwały.

- Wydaje się, iż rzeczywiście społeczeństwo rosyjskie zaczyna być zmęczone informacjami o wojnie w Ukrainie. Rosjanie przestają już reagować na wydarzenia na froncie, w takim stopniu jak na początku konfliktu - mówi Wirtualnej Polsce Michał Marek, ekspert ds. dezinformacji w Rosji, prezes Fundacji Centrum Badań nad Współczesnym Środowiskiem Bezpieczeństwa.

<<S_7>>Jak podkreśla, dlatego właśnie "każde wydarzenie, które może stymulować emocje w związku z wojną, jest korzystne z perspektywy Kremla<</S_7>>". - Zabójstwo Darii Duginy taką rolę obecnie zapewne odegra. Ale w dłuższej perspektywie, także tej <<S_19>>"mitycznej"<</S_19>>, kwestia zamachu nie będzie miała przełożenia na nastroje Rosjan. Przejdą oni do spraw codziennych, a temat zostanie zapomniany – dodaje.

<<S_11>>I jak podkreśla, <<S_27>>rosyjskie ośrodki propagandowe<</S_27>> wykorzystują zamach w jednym celu. - Do podgrzewania <<S_16>>antyukraińskich<</S_16>> i <<S_9>>antyzachodnich<</S_9>> nastrojó<</S_11>>w. Wiodącą narracją jest obwinianie Ukrainy, ale pojawia się również wątek odpowiedzialności zachodnich służb. Jak mantrę powtarzane jest hasło, że jest to wojna Rosji z NATO. Kreml buduje przez to ciągłe poparcie dla dalszych działań w Ukrainie – ocenia Michał Marek.

<<S_1>>W podobnym tonie wypowiada się profesor Daniel Boćkowski z Katedry Bezpieczeństwa Międzynarodowego Uniwersytetu w Białymstoku. - Kreml po zamachu może stymulować społeczeństwo do ponownego zainteresowania wojn<</S_1>>ą. <<S_20>>Rosyjscy propagandyści są w tym nieźli<</S_20>>, ale są też do bólu przewidywalni. Dugin jest co prawda <<S_30>>prokremlowskim ideologiem<</S_30>>, ale to bardziej jego córka była w Rosji na topie. Występowała bardzo często w materiałach propagandowych, nawoływała do nienawiści wobec Zachodu i Ukrainy. Była utożsamiana z systemem. <<S_3>>Kreml może to chcieć wykorzystać – mówi nam prof. Daniel Boćkowsk<</S_3>>i.

"<<S_28>>Dugin nie jest w Rosji guru<</S_28>>"

Jego zdaniem, zamach na Duginę "nie rezonuje w dużym stopniu" w samej Rosji. - Może jedynie wśród <<S_21>>ultranacjonalistów<</S_21>>, nawołujących do odwetu na Ukrainie. Kreml nie będzie mitologizował córki Dugina, bo mityczny stałby się sam Dugin. Ona była odbiciem jego ideologii. <<S_17>>Ultranacjonalizm<</S_17>> jest dobry w Rosji dla skrajnie prowojennych polityków i biznesmenów, którzy na konflikcie zarabiają. Ale wcale nie musi być w interesie oligarchów, którzy potracili majątki, jachty i możliwość podróżowania po świecie – ocenia prof. Daniel Boćkowski.

Jak napisał w komentarzu dla tygodnika "The Spectator" profesor Mark Galeotti, autor książek na temat Rosji, choć wiele osób na Zachodzie uważa Dugina za <<S_23>>"mózg Putina"<</S_23>> lub <<S_5>>"Rasputina Putina"<</S_5>>, nie jest on jednak, i nigdy nie był, szczególnie wpływowy i nie ma żadnych osobistych powiązań z rosyjskim prezydentem.

W opinii naukowca, Dugin jest jednym z całego szeregu <<S_8>>"przedsiębiorców politycznych"<</S_8>>, którzy próbują przedstawić Kremlowi swoje plany i doktryny.

"Przez chwilę, w 2014 roku, był na fali, bo jego twierdzenia o cywilizacyjnym przeznaczeniu Rosji i statusie euroazjatyckiego narodu były wygodne przy racjonalizowaniu zagarnięcia ziem w Donbasie. Później jednak Dugin przestał być przydatny" – twierdzi Mark Galeotti.

Ideolog wygodny dla Kremla

Zdaniem prof. Daniela Boćkowskiego, Dugin funkcjonował w rosyjskim systemie politycznym dzięki temu, że był opłacany przez Kreml. - System opłacał Dugina, władza korzystała z niego jako narzędzia. Jego koncepcje, wizje świata, poglądy – były raz mniej potrzebne, innym razem bardziej. Jak bardziej, to wypływał na wierzch. Jak mniej, to krążył w środowisku swoich <<S_24>>ultranacjonalistów<</S_24>> i nikt mu nie przeszkadzał. A jego córka świeciła światłem odbitym, nie mając specjalnie pojęcia, co robić, podpisując swoje filozoficzne analizy pseudonimem Daria Płatonowa – mówi WP prof. Daniel Boćkowski.

W opinii naszego rozmówcy, za zamachem stały rozgrywki wewnętrzne w Rosji. - <<S_26>>Na pewno żadna rosyjska armia narodowa czy ukraińskie służb<</S_26>>y. Ale też Putin o tym nie decydował. Musimy przestać ideologizować rosyjskiego dyktatora. <<S_12>>Przez ostatnie 10 lat mamy w Rosji projekt propagandowy, że Putin jest wszechmocn<</S_12>>y. <<S_10>>A nie jes<</S_10>>t. <<S_29>>Nie decyduje o wszystki<</S_29>>m. <<S_25>>Putin nie jest bogiem. Nawet gdyby chciał, nie jest nawet Staline<</S_25>>m. Jest częścią układanki. Nie wiemy, czy to on ją sam sobie ułożył, czy inni układali. Pamiętajmy, że wojna to biznes. Na konflikcie pewne grupy w Rosji robią interesy, a inne tracą. Tu bardziej bym szukał rozwikłania zagadki zamachu – uważa prof. Daniel Boćkowski.

Z kolei Michał Marek z Fundacji Centrum Badań nad Współczesnym Środowiskiem Bezpieczeństwa prognozuje, że podobne zamachy – jak ten na Duginę – mogą być kontynuowane.

- Ale nie od razu. Obecne zdarzenie zostanie wyciszone, a później możemy być świadkami kolejnych, podobnych wybuchów. Za zamachem na Duginę równie dobrze mogły stać służby, jak i kremlowskie frakcje. W przypadku zabójstwa córki rosyjskiego ideologa sprawa jest bardzo niejasna. Warto jednak zwrócić uwagę na jedną nieścisłość. Początkowo informowano, że w samochodzie znaleziono spalone ciało. Z fotografii i nagrań wynika, że ciało Duginy znajdowało się jednak poza autem, wyrzucone na jezdnię. Możemy więc przypuszczać, że w samochodzie był ktoś jeszcze, o czym strona rosyjska nie informuje. Pytanie więc: czy to Dugina była prawdziwym celem zamachowców… - zastanawia się Michał Marek.

