<<S_1>>MIĘSO ARMATNIE<</S_1>> W ZAPASIE

<<S_6>>Armia Czerwona jest najwyraźniej zielon<</S_6>>a. W prowadzeniu walki. <<S_9>>Żołnierze biją się bez przekonania i zabijają tylko z przyzwyczajenia. Manewry <<S_8>>ruskiej bandy<</S_8>> przypominają w tej wojnie sceny z komedii o <<S_7>>wojskowych patałachac<</S_7>><</S_9>>h. A to <<S_4>>Cyganie podpierdolą im czołg<</S_4>>, a to ostrzelają własne pozycje, czołgi stoją bo zabrakło paliwa, a żołnierze się poddają, bo zabrakło zaopatrzenia i nie jedli od trzech dni. <<S_12>>Mit wielkiej, rosyjskiej armii padł jak Napoleon pod Waterlo<</S_12>>o.

<<S_13>>Jedyne sukcesy jakie odnoszą rosyjskie wojska, zanotowano w ostrzeliwaniu bloków mieszkalnych i zabijaniu cywil<</S_13>>i. W cywili łatwo trafiać, bo jest ich dużo, a skrupułów, podobnie jak etycznych wartości armia nie posiada. <<S_5>>Ukraina miała być zajęta w trzy dni, tymczasem mijają trzy tygodnie i sukcesy są takie jak polskich sportowców na chińskiej olimpiadzi<</S_5>>e. Oj nie będzie medali za tę wojenkę.

Niestety Putin kompletnie nie liczy się ze stratami i będzie wysyłał kolejnych żołnierzy na pewną śmierć. <<S_11>>Człowiek w rosyjskiej taktyce wojennej jest niczy<</S_11>>m. „<<S_14>>U nas mnogo ludiej<</S_14>>” miał powiedzieć Stalin. W czasie drugiej wojny światowej stosowano tzw. rozpoznanie bojem. Na umocnione pozycje niemieckie ruszały oddziały, które z przodu miały hitlerowców, a za plecami plutony NKWD. Oddziały te były wysyłane na pewną rzeź, ale chodziło o odkrycie się niemieckich stanowisk ogniowych, które następnie bombardowano.

Putin tzw. drugą wojnę czeczeńską rozpoczął od prowokacji. W 1999 roku w Moskwie, Riazaniu i Wołgodońsku służby specjalne wysadziły w powietrze bloki mieszkalne. Działo się to w nocy i nad ranem. Zginęło kilkaset śpiących obywateli. O zamachy oskarżono separatystów czeczeńskich i wówczas to Putin powiedział słynne słowa, że <<S_2>>dorwiemy ich i utopimy nawet w kiblu<</S_2>>, co spodobało się narodowi, który <<S_10>>chciał zemst<</S_10>>y. Dziś wiadomo, że <<S_3>>za zamachami stały służby Putina, a wysadzenie w powietrze mieszkań było prowokacją mającą usprawiedliwić rzeź w Czeczen<</S_3>>i.

Także w tej wojnie Putinowi nie żal ani Rosjan, ani Ukraińców. Żal mu tylko, że jeszcze nie zdobył Kijowa i że nie może ogłosić się zwycięzcą tak szybko jak chciał.
