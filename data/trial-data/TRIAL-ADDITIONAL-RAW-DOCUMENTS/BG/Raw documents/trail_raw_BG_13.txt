Цончо Ганев – за изказване.

ЦОНЧО ГАНЕВ (ВЪЗРАЖДАНЕ) Малко фактология защо стигаме до това безумие от страна на управляващите. Преди Коледа и преди Нова година в знак, последна стъпка за протест от страна на опозицията, блокирахме работата на Народното събрание, в резултат на което лицето Пеевски, лицето Цонев решиха, че ще отидат и ще започнат на балкона да правят бой с депутати от ВЪЗРАЖДАНЕ. Станаха стълкновения. Това предизвика остра реакция от страна на ДПС.

Един месец по-късно, по-точно миналата седмица – тежка седмица, в която ВЪЗРАЖДАНЕ влязохме в тежки словесни разговори с лицето Пеевски. Той тук ръкомаха, заплашва, плю, обижда опозицията – и нас, и ИТН обижда, позволи си арогантно да псува на майка, в резултат на което малко по-късно лицето Цонев стана и от трибуната, от това място, заплаши директно ВЪЗРАЖДАНЕ „Ще видите какво ще Ви се случи другата седмица и ще си говорим другата седмица!“

И виждаме какво се случва „другата седмица“. Още в петък лицето Пеевски пред всички медии става и обявява как ще накаже и трябва да бъде наказана ВЪЗРАЖДАНЕ, как това е овладяване на службите и цялата тази негова словесна тирада, да не кажа диария. След което съвсем угоднически става назначеният клетник за министър-председател и той дава пресконференция, на която с половин уста каза – между другото, само където не каза началникът каза да го направим, след което става другият клетник Кирил Петков, и той с половин уста – да, трябва да направим каквото каза, да каже началникът Пеевски. Чест прави, че лицето Борисов – той поне се въздържа, имаше някакво достойнство, той поне мъжки постъпва, не може да му се отрече. Но другите страдат от липса на мъжко поведение. Те са каквото каже началникът Пеевски.

И стигаме до тази ситуация в момента, когато в началото на заседанието съвсем сълзливо един от депутатите на ГЕРБ говори как няма да позволят политическа лустрация. Между другото, това същото се разиграваше и в Четиридесет и осмото народно събрание. В тяхната група говореха, че са подложени на политическа лустрация, че управляващите в лицето на четворната коалиция в Четиридесет и седмото народно събрание е уволнявала, махала, премахвала и наказвала хора, които са просто членове на ГЕРБ. Няколко часа по-късно същите тези депутати на ГЕРБ забравят какво правят и по-скоро угоднически пропускат, че реализират политическа лустрация.

И сега, каква е разликата между Вас – самообявили се за евроатлантици и демократи, и това, което се случва 1945 г. Каква е разликата между Вас, Сталин, Вишински, които раздават присъди и директно изпълняват Няма разлика. Вие сте още по-нагли. Облечени сте в розово, проповядвате неомарксизъм, неокомунизъм и всичко нео-, моралното разложение ходи с Вас, облечено в евро-атлантически ценности. Същите долнопробни крадци. Същите тези, които обвиняваха ГЕРБ, че са крадци, мошеници, същите, които протестираха срещу лицето в списъка „Магнитски“, се оказаха същите гешефтари, същите, които правеха имотни сделки, сега са на топа на имотните сделки. Разликата е в размерите. Тези, които са начело тук на първия ред, правят имотни сделки, печелят по няколко милиона, а един клетник там – жалък клоун, става и прави имотна сделка, купувайки декар за 100 лв. Ето толкова му е неговата далаверка, но той затова е пратен – да е клоун.

Реално погледнато, имаме мнозинство, което по нищо не се различава от тези, които 1945 г. раздават правосъдие. (Реплика от ПП-ДБ „Сядай си!“)

Какво очаквате да се случи, когато се обърне колелото на историята Знаете ли какво може да се случи тогава Комисии, членове на комисии, ами евентуално по един, тези, които управляват тогава, по един член. Ето тук ще седи един депутат от управляващите, ще стане някой от Вас, ще каже две думи, председателят на Народното събрание ще даде думата на този, който е до стенографите, прекратяване на дебатите и довиждане. Това искате Вие. Вие искате комунизъм, Вие искате тоталитаризъм. Това искате. Вие сте самообявили се за демократи. Нямате нищо общо. Напротив. Вие не сте даже и такива, за които членувате и се обявявате, че сте икономисти за свобода на бизнеса. Вие наложихте поредица икономически рестрикции за свободата на бизнеса по всякакъв повод. Всичко, което Ви се иска и което Ви се спуска от европейски бюрократи, от презокеански началници, от посолство, Вие го изпълнявате. Нямате никакви скрупули. Всичко в името на това. Свобода на словото. Няма свобода на словото, няма такова нещо. Медии, бухалки. Сега малко се обърна позицията, защото една от медиите почна леко да Ви бие. Тогава обявихте ами и те са руски агенти. „Бърд“ – руски агенти. Защо Защото изкарахме Лорер и Асен Василев, че са гешефтари. (Реплика от ПП-ДБ „Времето!“)

„Бърд“ – директно. След което излязоха и другите медии, а българоезичните американски медии, те станаха руски рупори, за да може един клетник…

ПРЕДСЕДАТЕЛ РОСИЦА КИРОВА Господин Ганев, времето!

ЦОНЧО ГАНЕВ …с имот за 100 лв. купил си да обяснява как той бил направил проучване на пазара. Клетници сте. Ето това сте Вие. (Ръкопляскания от ВЪЗРАЖДАНЕ.)